# Slask

**Slask**

Dels för att människor i organisationen kommer att behandla det du har gjort annorlunda om de vet att det “inte är färdigt”. Och dels för att du själv automatiskt kommer att ha en större mental flexibilitet kring det prototypen försöker lösa. Och det här är något som vi är väldigt dåliga på överlag i våra organisationer. Vi ägnar ofta för mycket tid till att något ska se fint och väl/färdigproducerat ut, även när vi själva inte ens är säkra på den grundläggande idén än. Vilket leder till en låg grad av mental flexibilitet. En låg grad av förändringsförmåga även kring de minsta saker vi gör på jobbet.

Ett bra exempel är alla PowerPoints som många spenderar oerhört mycket tid på att tillverka. Tänk till exempel på en bild som innehåller en agenda på fem punkter som nu visas på skärmen i rummet där ni har möte. Här har någon inte bara tagit tid på sig att fundera ut agendan, utan också att skriva in den i en viss ordning i ett speciellt program och kanske adderat ett foto från er bildbank för att utsmycka denna slide eller fixat på något annat sätt. Jämför det med någon som sätter upp agendan på whiteboarden i form av Post Its med en punkt per lapp.

När ni nu börjar mötet med att titta på agendan är den för det första mindre skriven i sten och om det visar sig att någon är tvungen är lämna mötet lite tidigare än ni andra så är det en smal sak att ändra ordning på agendapunkterna så att den personen hinner vissa punkter innan den går. Det är mer interaktivitet och co-creation/medskapande inbyggt i formatet, vilket innebär ett mycket högre värde. Samtidigt som det tog kortare tid än att sitta och göra en dragning på datorn.

Ju snabbare vi får feedback på det vi håller på med, desto snabbare kan vi utveckla/komma till nästa version. Som vi i sin tur får feedback på. Och som vi tidigare konstaterat handlar digitaliseringen om att öka farten på -- eller korta ned längden på -- feedback-loopen. Vi använder då två av de egenskaper som är speciella med det digitala:

* Jämfört med den analoga världen är det mycket enklare och snabbare att producera något som för en testperson ser ut som en produkt. Alltså en prototyp kan med investering bli “tillräckligt bra” för att testas i den digitala världen. 
* Även när det gäller “färdiga” artefakter går det att tänka och tillverka saker mer modulärt än i den analoga världen. Vi kan till exempel tänka oss att göra om modulen med startbild och rubrik på startsidan, men i övrigt lämna sidan orörd. 

Att utnyttja dessa två egenskaper är egentligen den enkla kärnan i hur man ökar farten på digitalisering och kommer ikapp konkurrensen från disruptors

Som vi tidigare konstaterat handlar det om att öka farten på feedback-loopen, eller korta den

Så om prototypen är gjord i papper och ändå kan bekräfta eller förkasta hypotesen betyder det stora vinster i tid och resurser.

Sen är det inte alltid som det fungerar. Eller så ingår det som ska testas i en värld som redan finns och då kanske den behöver se ut som att den tillhör för att testet ska fungera.

Den sammansmältningen för med sig möjligheten till en stor effektivisering och kostnadssänkning av distribution, plus möjligheten att i många fall göra konsumenten till medproducent och därmed sänka produktionskostnaderna. Ett klassiskt exempel är en Internetbank som når hela landet \(eller världen\) utan att behöva ett enda kontor, samtidigt som kunderna själva gör en stor del av det jobb som bankpersonalen tidigare gjorde.

Ett problemet är att just reklam och kommunikation och andra mediaintensiva verksamheter inte använt prototyper i sina processer på samma sätt som tillverkningsindustrin. Vilket är ganska förvånande när man tänker på att film- och tv-industrin trots att de är så unga branscher gjort det ända sedan barnsben.

\(Och när vi överförde -- eller snarare ärvde -- industrialiseringens organisationsmodeller med det långa stafettloppet där lagets medlemmar är de olika avdelningarna i organisationen, då byggde vi in ett problem som väldigt få reflekterade över.

Att bygga en digital tjänst, en sajt eller en app, är både en övning med hög komplexitet och i de flesta fall en totalt sett stor investering.\)

Vi har redan pratat om problemen som industrialismens organisationsmodeller innebär i en digitaliserad värld. Men här ser vi alltså ytterligare ett mycket stort och väldigt ofta bortglömd/ohanterad problematik: Det är stor skillnad på den tjänstemannabyråkrati som allt från banker till reseoperatörer byggde upp under det förra århundradet för att sköta och styra produktionen av sina tjänster och hur man under samma tidsepok arbetade på en stor dagstidning, en tevekanal eller en filmstudio.

Den skillnaden är dessutom så självklar att själva påpekandet känns märkligt och överflödigt. En bank anställer såklart ekonomer och en tidning journalister. Men vad händer när kommunikation, design och det skrivna ordet blir kärnan i själva produkten?

Jo, men banken och resebolaget har ju/väl en marknadsavdelning eller liknande?

Precis. Och där har vi problemet. För marknadsavdelningen har i nittionio fall av hundra aldrig jobbat med prototyper, eller överhuvudtaget jobbat iterativt. De har jobbat i projekt med tidsplaner, där en stor del av investering i produktion sker i början av tidsplanen och först långt senare, efter publicering och hela kampanjen är klar, tar man in någon feedback kring hur bra och effektiv kommunikationen var. Som lök på laxen

utan har främst sysslat med just _marknadsföring_ eller liknande.

Och det är en väldigt stor skillnad på att berätta _om_ något, att hålla på med medierad försäljning, jämfört med att det som tillverkas i ord, bild och design _är_ själva produkten. Precis som med banktjänstemännen och journalisterna \(så\) är det två olika sorters hantverk.

Och, som sagt, marknadsavdelningen är en _avdelning_. En silo.

Så även när vi undersöker detta från prototypernas perspektiv upptäcker vi nackdelar med nuvarande uppdelning i avdelningar/organisationen av de flesta företag. Men också ett hantverksproblem.

**Vilken sorts hantverkare ska vi ha?**

Självklart har grafiska designers och reklambyråer i \(nästan\) alla tider gjort skisser under sin egen arbetsprocess. Men ytterst sällan har deras uppdragsgivare fått se flera olika alternativa skisser på vägen fram mot den lösning man publicerar. Tvärtom har det legat i byråernas intressant att presentera något “färdigt och fint” eftersom de haft behov av att sälja in lösningen för att få betalt för allt arbete de lagt ned up front.

Och dessa uppdragsgivare är lika med ovanstående marknadsavdelningar. Ända tills alldeles nyligen, när digitalisering gick in i sin nya fas med möjligheten till markant ökad utvecklingsfart, har det inte bara varit vanligt att marknadsavdelningar anlitar konsulter för att producera nästan alla artefakter som företaget publicerade, oavsett kanal. Det har också varit det uttalade, gängse arbetssättet. Marknadsavdelningen anlitar specialister på respektive sorts artefakter och det är inte så konstigt. Vem skulle anlita en filmproducent för att ta fram en ny grafisk profil?

Men effekten är att de som arbetar på marknadsavdelningen i vanliga fall inte själva har hantverkskunskaperna det handlar om. De kan mycket väl vara väldigt duktiga beställare av kommunikationsmaterial i alla dess former och vana att projektleda den samlade bilden. Tyvärr har dock de flesta konsulter inom design och kommunikation fram till alldeles nyligen sett till att arbetat sker en _black box_. Uppdragsgivare är självklart med och levererar ramverket till vad som ska göras; vilka mål som ska nås, research kring målgrupper, är med på avstämningsmöte och bestämmer om en föreslagen lösning är bra eller inte. Plus har synpunkter på detaljer i lösningarna. Men i en majoritet av alla fall är de inte med när själva arbetet görs.

Många är de i kommunikationsbranschen som skojat om detta tillstånd och återanvänt citatet att “ingen vill se hur en korv görs”.

Men nu, när de egna kanalerna är viktigare än andras och när design och kommunikation blivit del av en framgångsrik produktutveckling, måste de dimensionerna av en digital produkt självklart behöver hänga ihop med övriga uttryck. Om er app blivit den viktigaste touchpointen för era kunder, då är det avgörande att den representerar och bygger samma varumärke som resten av organisationen gör i andra kanaler, vare sig de är digitala eller inte.

För att det ska kunna bli verklighet behöver vi göra något åt “hantverksgapet”.

Det positiva är att det handlar mer om arbetssätt än en stor volym av nya färdigheter. Alla organisationer behöver i större utsträckning lära sig vad som blir skillnaden på hur man jobbar i ett digitalt flöde. Och när det gäller själva hantverken är det viktigaste att jobba tillsammans i tvärfunktionella team. Vilka hantverkare behöver vi då för att kunna tillverka prototypen?

För den oinvigde den kan den digitala världen ibland framstå som en obskyr sekt med en massa yrkesroller som bara är förkortningar. UX, CIO, UI och så vidare. Men i takt med att det här är vardag och alla företag behöver börja jobba på det sätt som vi beskriver här, så skulle vi alla må bättre av att sluta med mystifikationerna. Självklart är de en effekt av att det är en internationell bransch, samtidigt som globalisering gjort att många stora företag jobbar över landsgränserna på ett annat sätt än tidigare. Men det är också ett resultat av ett starkt konsultberoende, där dessa inte haft något emot att terminologin är komplicerad. Då blir de enda som förstår och kan hjälpa till.

I klartext är de vi behöver:

- En designer

- En som kodar det vi ser

- En som kodar det vi inte ser - maskinen som gör jobbet

- En analytiker

- En som stöttar de andra och ser till att de har allt de behöver för att kunna göra sig jobb

\[ Något om mer tvärfunktionella team, som passar in med att marknadsavdelningarna digitaliseras. \]

