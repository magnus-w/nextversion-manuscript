# Steg 3 - Omfattningen

**Steg 3 - Välj/avgränsa omfattning för prototypen**

Den kan tyckas att sortens prototyp och vilken omfattning den ska bara är två sidor av samma mynt. Men vi skiljer på dem för att du ska hålla ögonen öppna i processen. Bara för att ni valt att göra en prototyp med lägre upplösning, där ni återanvänder många designelement som redan finns, så betyder inte det nödvändigtvis att den har en mindre omfattning.

Omfattningen handlar om hur många alternativ användarna eller besökarna ska utsättas för. Och om vilket _djup_ varje alternativ har. Pratar vi webb betyder till exempel djupet hur många sidvyer eller steg det går att se eller gå.

Ska vi generalisera grovt så brukar upplösning och antal alternativ korrelera inverterat med varandra. Ju lägre upplösning, ju fler alternativ --- och tvärtom. Men återigen beror det allra mest på hypotesen. Vad säger den?

Du minns kanske exemplet med kalenderfunktionen från avsnittet om mikrodisruotion?\[länk\] Där ramlade kunder ur ett bokningsflöde när de skulle fylla i datum i en kalender. Och i ett sådant exempel är det smart att testa flera alternativ. Inte minst eftersom det alternativ ni gjorde sist, det som är live, inte fungerade. :-\) Men också för att en sådan prototyp går väldigt snabbt att göra och använder sig i princip bara av befintliga elelement. Därför kan ni passa på och lära er mer av testet genom att ha fler alternativ. Det visar sig nämligen väldigt ofta att inget alternativ är helt hundra rätt, utan att användarna skulle föredra ett av alternativen om det kombinerades med någon detalj från ett annat alternativ. Fråga oss inte varför, men det är nästan alltid så.

En annan anledning till att ha flera alternativ är att du också får mer kommentarer ifall testet är ett User Lab\[länk\]. Dels för att det helt enkelt finns mer att prata om i testet, men också för att olika vinklingar på en och samma sak hjälper deltagarna att tänka, eftersom de kan se skillnaderna mellan de olika utförandena. Det kommer så att säga fram mer mellan raderna.

Sen finns det alltid en övre gräns. Handlar det om funktioner som en kalender har testdeltagare svårt att ta ställning till fler än fyra alternativ. Då börjar de istället blanda ihop dem. Är det större komplexitet klarar de inte fler än tre alternativ.

\[Bild: En prototyp för mobil med exempel på tre olika alternativa funktioner, till exempel tre olika kalendervyer.\]

Om hypotesen handlar mer om upplevelse och koncept så valde ni i föregående kapitel att göra en prototyp av högre upplösning. Kanske behöver ni designa en eller flera nya moduler för att validera hypotesen. Då är det bättre att lägga resurserna på själva designen och ha färre alternativ. Oftast testar man istället mot den befintliga upplevelsen; både in användartester och i del av trafiktest.

Men även i detta fall behöver ni komma överens om hur många sidor eller vyer ni ska prototypa. Hur många steg ska en användare kunna gå i testet? Hur illusorisk ska realismen vara? Här är det naturligtvis lite skillnad beroende på hur prototypen ska testas och vi återkommer som sagt till det i testavsnittet. Det säger självt att ett användartest där jag som deltagare vet att jag deltar i ett test är en annorlunda kontext, jämfört med om jag besöker en sajt på nätet och inte vet om att jag hamnat på en alternativ version till de sidorna.

Deltagarna i användartestet har mycket större förståelse för saker som inte är helt färdiga och testledaren kan utan problem förklara vissa förutsättningar utan att det påverkar testresultatet \(som vissa tror\) överhuvudtaget. Tvärtom är den typen av “scenariotänkande” ofta utgångspunkten för den typen av tester. \(“Tänk dig att du just googlat på X och nu klickar du på en av sökträffarna och hamnar här...”\)

På det här sättet handlar valet om omfattning alltså inte om något så enkelt som stor eller liten omfattning, utan snarare om ni ska utveckla flera, grundare alternativ eller färre eller bara ett med mycket större djup.

Sammanfatta gärna vilket val ni gör och varför i det “dokumentsystem” som ni använder \(det vill säga verktyg som Dropbox Paper eller Notion\). Det blir till en stor hjälp sen när ni sen ska utvärdera arbetet. Inte bara i form av prototyptestet, utan också hela kedjan från problemformuleringen till testresultaten och vilka beslut ni fattade på grund av dem.

I det här steget är det också listigt att göra en enkel skiss av den tänkta omfattningen. Dels för att det då blir lättare att dela upp arbetsuppgifterna i teamet utan att den som till exempel ska skriva behöver vänta på att prototypen har kommit en bit på väg. Och dels för att ni då börjar fundera på strukturen för prototypen, vilket är mycket bra att ha när det är dags att sätta igång med den.

\[Bild: Exempel på ett storyboard för en protoyp.\]

Om det handlar om en prototyp med hög upplösning och mer om upplevelse är det ett bra tips att göra ett storyboard för prototypen. Återigen för att det är ett bra sätt att diskutera och samarbeta i teamet kring vad prototypen ska handla om. Ett sådant storyboard behöver varken vara “fint” eller särskilt detaljerat --- det är mer ett sätt att tänka igenom vad som ska synas och hända i de olika stegen i en prototyp som är lite djupare.

Här är det på sin plats med en liten, men ändå viktig, utvikning om några trender som fluktuerat under senare år. Om du googlar på prototyper och läser olika UX-bloggar kommer du att hitta de som beskriver långa processer för att utveckla prototyper, där det finns många olika steg med lika många olika “format” på vägen mot en färdig prototyp. Där några av formaten liknar det vi förut kallade wireframes och/eller skiljer på huruvida prototypen är interaktiv eller inte. Det vill säga om det går att klicka på saker och då se den tänkta effekten av ett sådant klick.

Ett format som det skrivit mycket om är till exempel “Paper Prototyping” som i princip går ut på att du ritar på papper och klipper ut delar som du sedan flyttar på med händerna för att härma en interaktion. Eller fotar med din telefon och sen lägger in i en app där du kan länka ihop bilderna så att det blir en klickbar pappersprototyp.

Var och en är naturligtvis fri att välja sin egen, kreativa process och om den fungerar så är den bra. Men om du vill ha en genväg och dra nytta av erfarenheter från andra organisationer kan vi snabbt konstatera att ju mindre du krånglar till det desto bättre.

Storyboards är bra, för när du tittar på dem en vy i taget får du en känsla för det flöde som besökaren kommer att utsättas för. Men om du börjar göra dem för detaljerade och komplicerade, om du börjar göra storyboards klickbara, då kan du lika gärna börja jobba med den riktiga prototypen i ett verktyg där du både skapar elementen \(eller hämtar in sådana du redan har i ditt bibliotek\) och sätter ihop interaktionen mellan dem.

Med de arbetsverktyg vi har tillgång till idag finns det ingen anledning att hålla på med onödiga mellansteg. Det tar bara mer tid och ibland blir vi till och med lurade av dem. En meny gjord som pappersprototyp kan se jättebra ut, bland annat för att den är gjord i papper. Men om du redan har alla elementen som ingår i era menyer kommer du snabbare att se om du är på rätt väg eller inte om du använder dem och fokuserar på hur den nya interaktionen fungerar.

Du har säkert sätt hur animatörer arbetar när de sätter ihop en sekvens. De håller inte förstå på och jobbar ut varje mellansteg till perfektion, de kollar direkt hur stegen relaterar till varandra. Hur själva _animationen_ ser ut. Fungerar den eller inte? Det är också därför det är så mycket mer effektivt att använda verktyg som Adobe XD där du kan testa interaktionen mellan två moduler direkt efter att du skapat eller placerat dem i prototypen. Du behöver inte först göra alla moduler och sen stoppa in dem i en “interaktionsskapare.” \(Som vi pratat om tidigare vill vi undvika alla sådana stafettartade processer där det går.\)

Handritade storyboards är jättebra verktyg, om man undviker att försöka göra den snygga för det tar vara onödig tid, för alla i teamet kan vara med och rita och ni kan då ha en värdeskapande diskussion om de olika alternativen. Det finns då ett diskussionsformat för till exempel en front end-utvecklare att komma med input tidigt i processen, istället för efteråt när ni redan lagt tid på att prototypa ett flöde som kunde bli bättre. Storyboardet är alltså mest av allt en artefakt som möjliggör en diskussion som gör att ni alla kommer framåt.

Men från storyboardet både kan och bör ni gå direkt till själva prototypskapandet.

\(Kolla om något av nedanstående går att återanvända.\)

Typiska situationer då du kan göra en prototyp som har mindre omfattning är när du vill testa en ny, enstaka funktion eller en ny design på en modul eller enstaka sida. Som tumregel om du har ett interaktionsflöde -- eller en vy -- som är begränsad till en sida. Oavsett enhet. \(Självklart med undantag för långa flöden på en enstaka sida -- till exempel betalningsflöden med lång scroll. Det är inte lika med liten omfattning.\)

När omfattningen är mindre behöver inte prototypen\(alternativt ord\) alltid göras i verktyg som producerar en klickbar prototyp. Om testet är ett användartest kan du visa flera olika stadier av interaktionen på olika utskrifter eller som ett storyboard. Men då krävs att du visar minst två olika alternativ; inte för att du nödvändigtvis vill testa dem alla, utan för att få värdefulla svar från deltagarna. När de tror att de jämför flera alternativ så får du nämligen veta mer om det alternativ du egentligen testar. \(Mer om detta i delen om tester.\) Att göra storyboards över en interaktion är också en bra teknik att använda regelbundet oavsett omfattningen. Det är nämligen ett utmärkt sätt att skissa flöden i tjänster och på sajter, eftersom det tvingar dig att tänka “Först händer detta och sen händer det här” -- att tänka i sekvenser och att komma ihåg att användaren inte nödvändigtvis ser det föregående steget när de är inne på det nuvarande. Vilket ställer högre krav på hur naturligt flödet är.

I många fall är det ändå bättre att göra en klickbar prototyp även för något med mindre omfattning. Ett bra exempel på sådana situationer är när du vill veta vilket sätt att fylla i uppgifter, välja datum och antal dagar i en kalender eller hur besökarna bäst navigerar i en meny. Särskilt som det nu är så enkelt att göra en klickbar prototyp i verktyg som Adobe XD, där utseende/design och funktion/interaktion tillverkas i en och samma vy utan att du behöver exportera ut bilder och sen länka samman dem. \(Det finns också andra alternativ, se genomgången av verktyg på sidan 000. Men Adobe XD är både gratis och just nu det smidigaste på marknaden.\)

Nu kanske några tycker att det låter som överkurs att göra en prototyp av en kalender. Sådana finns det väl både färdiga att använda som plugins eller så kan man väldigt enkelt göra en? Alla vet hur en kalender ser ut och fungerar? Så skulle man kunna tro och det finns en uppsjö artiklar på nätet som handlar om “det bästa” interaktionsmönstret för just kalendrar. Alla är de dessutom väldigt underhållande läsning om man någon gång användartestat en kalenderfunktion -- till exempel för att boka resor -- och sett var kunderna fastnar. Och när de fastnar, när något blir för svårt och för jobbigt att göra, då trillar de också ur bokningen/köpet på en gång. Så en dålig kalender kan vara värd väldigt mycket att förbättra.

Eftersom omfattningen på en sådan prototyp är mindre, passar det utmärkt att att testa flera alternativ, inte minst av de skäl som vi gick igenom ovan. Men också enligt grundtanken: Vi gör dessa prototyper för att vi inte vill sitta och bestämma vad som är rätt lösning utan feedback från kunder. Och när den då är av mindre omfattning kan du passa på att testa flera lösningar på en gång. Jämfört med större prototyper där storleken och djupet i sig ger oss flera svar, samtidigt som deras omfattning gör det svårt att testa flera olika alternativ för det skulle innebära på tok för mycket prototypjobb!

Här kan vi också se ett utmärkt exempel på en stegvis utveckling, ett flow: Om du ska utveckla en ny kundupplevelse börjar du med en prototyp av större omfattning för att testa den konceptuella nivån, men du kan då låta bli att gå ner på detaljnivån i interaktioner. När du itererat fram ett koncept som är bekräftat av kunder, då är det dags att göra prototyper av mindre omfattning för att säkerställa olika viktiga funktioner. Vilka sorts filter fungerar bäst? Fungerar drop-downs bättre än fly-outs?

Självklart får du ett tydligt hum om prototypens potentiella omfattning redan när du formulerar hypoteser, men det är en mycket god vana att börja själva prototyputvecklingen med att bestämma \(och komma överens om\) vilken omfattning den ska ha. Vad som passar bäst i förhållande till det du vill ha svar på. Och se om det finns saker du kan ta reda på innan ni gör en prototyp som kan bekräfta behovet av att göra den; bekräfta grunderna för just den hypotesen.

