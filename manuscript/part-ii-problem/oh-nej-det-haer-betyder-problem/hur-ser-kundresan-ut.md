# Hur ser kundresan ut?

**Hur ser kundresan ut?**

Självklart har de flesta organisationer massor av problem av den typ vi pratar om nu. Saker som inte fungerar som de ska i de befintliga digitala lösningarna. Så var börjar du?

Du börjar med att ta reda på hur kundresan ser ut för din bransch, för dina kunder eller användare. Det spelar ingen roll om det handlar om medlemmarna i ett fackförbund, bidragsgivare till en NGO, medborgare som ska interagera med en myndighet, elever på en skola, kunder i en bank, patienter på en vårdcentral, någon som ska köpa en resa eller användare av en digital tjänst. Låt oss enas om att vi generaliserar och kallar alla dessa “kunder” och då kan vi konstatera att de alla också har en kundresa.

Och en snabbare digitalisering börjar med att ta reda på hur kundresan ser ut för dina kunder. Med hjälp av den kunskapen kan du nämligen prioritera vilka digitala funktioner och tjänster du ska utveckla först. Då kan du, som vi snuddade vid i förra kapitlet, titta på hur det ser ut i de olika faserna av kundresan.

Den slutar så klart inte heller med köpfasen. När någon blivit kund vill du behålla henne eller få henne att återvända. En myndighet vill kanske att jag ska ladda ned och fortsatt använda deras app för det innebär stora kostnadsbesparingar för dem. För en Uber eller för en bank är det själva interaktionen men tjänsten som avgör inte bara om jag fortsätter använda appen utan om jag fortsätter vara kund. Banker både här och internationellt har noterat ett nytt beteende: Stora grupper av kunder som byter bank för att någon annan kommit med en bättre app.

Men att approchera kundupplevelsen som helhet blir för stort och svårt, plus leder ändå till frågan om var vi ska börja. En fråga som tycks paralysera många organisationer. Alternativt fragmentera dem när olika fraktioner tar tag i och sätter igång att utveckla olika saker. Det finns många större företag som de senaste åren fått stanna upp och fundera när de insett att de har tolv-femton olika appar för olika kund- och produktkategorier. Vilket naturligtvis motsvarar avdelningar som har gått och gjort sin egen grej.

Hur tar du reda på hur kundresan ser ut för dina kunder? Vilka faser den har och vad kunderna vill ha i varje fas för att kunna gå vidare till nästa?

Enkelt: Du frågar dem!

Som vi konstaterade i första delen av den här boken är en av de största förändringarna och fördelarna med digitaliseringen att saker som tidigare varit mycket svåra eller mycket dyra att se, ta reda på, nu är väldigt enkla och kostnadseffektiva att mäta. Det som är förvånande är hur många som inte gör det, som inte utnyttjar möjligheterna som det innebär. Och det är lika förvånande hur många som har till exempel Google Analytics men antingen bara tittar på hur det går en gång i kvartalet eller bara tittar på ett fåtal mätpunkter. Tänk om du kunde sätta dig i en tidsmaskin och åka tillbaka tjugo år och få i uppgift att producera broschyrer för ett företag och sen ville dina chefer veta vilken sorts broschyr och vilket innehåll som fungerade bäst, som kunder vill läsa? Hela processen med att trycka dem och skicka ut enkäter och trycka nya skulle var oerhört omständig och kostsam jämfört med hur du skulle gå till väga idag. Ändå är det som sagt så pass många organisationer som inte med tillräcklig regelbundenhet mäter vilket innehåll som fungerar. Och få som inte ofta nog uppdaterar innehållet i sina digitala kanaler baserat på sådana mätningar.

Sen har vi också den motsatta tendensen: övertron på data. Eller, rättare sagt, övertron på kvantitativa data. I organisationer som lider av detta fenomen använder man verktyg som Google Analytics och tittar ofta på resultaten, genererar en massa rapporter som man går igenom i långa möten . Dyker ner i detaljer och drar långtgående slutsatser. Men hamnar ofta i stora bryderier kring hur man ska tolka och hur man ska utföra saker baserade på slutsatserna.

Det här är en mycket viktig observation/erfarenhet för resten av resonemanget i den här boken. Och en viktig utgångspunkt för den som vill sätta fart på digitaliseringen. Se det som en liten, hälsosam varning i sammanhanget med Big Data. Det spelar ingen roll hur stora mängde kvantitativa data du har, hur mycket kundbeteenden du spelar in. Dessa visar bara _vad_ som händer. Inte _varför_.

Så för att komma till nästa nivå när det gäller insikter om vilka problem, behov och önskemål kunderna har, behöver vi också bokstavligen fråga dem! Vi behöver med andra ord komplettera kvantitativa data med kvalitativa. Sådana har i vissa kretsar fått ett oförtjänt dåligt rykte/har i vissa kretsar negligerats i kölvattnet av det nymodiga datahavet. Det är förklarligt och till och med delvis motiverat att vara imponerad över hur mycket data vi nu kan få förhållandevis kostnadseffektivt jämfört bara för tio år sedan. Och det måste vi som sagt, utnyttja till maximal nytta. Men vi behöver samtidigt hålla tungan rätt i munnen och komma ihåg att vi kan ha hur många mätpunkter som helst, samla in hur mycket data som helst om våra användare och generera oändliga skärmlängder av Google Analytics-rapporter utan att vi ändå får reda på _varför_ våra besökare gör på ett visst sätt, har ett visst problem.

Lyckligtvis har den digitala utvecklingen också hjälpt oss gå framåt när det gäller kvalitativa data. Det finns många verktyg, som till exempel Hotjar \[hotjar.com\], som enkelt låter dig visa upp frågor du vill ha svar på för användarna i en digital kanal. Hotjar kan också spela in användarsessioner som filmer så du med egna ögon kan se vad de har problem med. Och vill du göra användartester live fast på distans, finns det online-verktyg för det. Skype-liknande interface där du både kan se personen du intervjuar och vad hen gör på mobilen eller datorn.

Få saker är dock så givande som ett fysiskt användartest på plats där du eller en testledare pratar med potentiella kunder en i taget medan de försöker lösa uppgifter i dina digitala kanaler. Detta verktyg har så klart alltid varit tillgängligt, men tidigare har den tid det tar fått testerna att upplevas omständiga. Ibland har det lett till att man genomfört sådan sessioner i ett format som mer liknar fokusgrupper, de vill säga att man pratar med många användare åt gången. Men då är det svårt att observera deras enskilda beteenden och man går inte på djupet med var och en i frågorna.

Sen visade också aktuell forskning \[Svenskt forskare på Stockholms Universitet, vem?\] att man tidigare överskattat behovet av hur många man behöver träffa för att få relevanta data. Efter att ha djupintervjuat tio till tolv representanter för en målgrupp, hade man fått 80% av de kundinsikter som kom fram när man träffade 200 individer. Med andra ord är det väldigt kostnadseffektivt att träffa de tio-tolv och inte riktigt värt pengarna att träffa fler, särskilt när du med hjälp av 80% av kunskaperna kan testa dig fram till resterande 20% i omgångar.

En annan stor skillnad är att det nu är så mycket lättare att producera en interaktiv prototyp av en digital tjänst, eller modul du vill testa. Som vi pratade om i del ett har verktygen för att koda och utveckla digitala produkter förbättras avsevärt de senaste åren och, framför allt, så har ett tankesätt inriktat på _frameworks_, API:er och moduler gjort att du genom att skapa rätt förutsättningar kan utveckla mycket snabbare än tidigare. Mer om detta när vi i del \[X\] kommer in på utvecklingen av prototyper. Men kortfattat kan man beskriva frameworks som mallar eller bibliotek som gör att du inte behöver börja från scratch/noll när det är dags att bygga en prototyp som användare kan klicka runt i precis som, eller väldigt nära en färdig tjänst.

Detsamma gäller API:r. Med rätt sådana på plats behöver utvecklare inte skriva all kod som behövs för att skapa den användarupplevelse du vill testa.

Till detta kommer applikationer som Adobe XD \(Experience Design\), Sketch och InVision Studio som vi nämnde i verktygskapitlet tidigare. De senate åren har vi sett formligen en explosion av denna typ av prototypingprogram som låter dig fokusera på UX och design av användarupplevelsen. Och som utan en enda rad av kod gör det möjligt att bygga interaktiva prototyper som testpersoner inte tycker/känner är märkbart långt ifrån den äkta varan. \(Det är när det kommer till funktioner med datamodeller som man fortfarande behöver göra handpåläggning.\)

Mer om dessa verktyg längre fram, för tillfället räcker det med att konstatera hur mycket enklare och snabbare det går att producera något som är tillräckligt bra för att ge dig de insikter du behöver.

Och med hjälp av användartester, djupintervjuer och verktyg som Hotjar kan du ta reda på hur kundresan verkligen ser ut för _dina_ potentiella kunder utan att det blir en skrivbordsprodukt. De frågor du vill besvara är:

a\) Vilka faser innehåller kundresan innan jag blir kund?

b\) Vilka faser innehåller den när jag är kund?

c\) Vad behöver jag i respektive fas för att kunna gå vidare till nästa?

Observera att du inte behöver ha svarat på detta med hundraprocentig säkerhet. Till en början räcker det med att du och dina kollegor skaffar er tillräckligt mycket koll för att formulera en hypotes om hur varje fas ser ut. För sen testar ni den hypotesen och får reda på hur om den stämmer eller inte och feedbacken från dessa tester gör att ni kan detaljera er karta över kundresan.

En dyrköpt erfarenhet från många företag är att just att borra ned sig för mycket i varje enskild fas av det arbetet med detta. Det är både mänskligt och ett typiskt beteende i våra traditionella organisationer att det avgränsade område som just min avdelning har ansvar för ska optimeras maximalt. Men när det gäller digitalisering är det en av de saker som saktar ned farten. Och därför är det inte heller produktivt att se de olika stegen i processen som skilda från varandra. Ökad fart på digitalisering handlar enkelt uttryckt om att öka farten på _feedbackloopen._ Det vill säga korta den tid som går mellan att vi får respons från kunderna på något som vi gjort, åtgärdar det feedbacken handlar om, levererar eller publicerar det och får feedback igen.

Farten på den här cirkelrörelsen är viktigare än “exaktheten” i varje enskilt steg, eftersom den feedback vi får är det som har högsta värdet. Vi skulle kunna förenkla det och säga att den viktigaste aspekten av digitaliserinen är hur mycket \(nytt\) vi lär oss per tidsenhet. Precis som vi konstaterade i första delen är detta också den mest värdefulla aspekten av den nya digitaliserade världen: Förmågan att få direktkunskaper om dina kunders beteenden, till och med live om du skulle vilja det. Det är den förmågan vi måste skaffa oss och utnyttja. Och se till att organisationen blir en lärande organisation på riktigt.

Så när vi nu ändrar arbetssätt är det viktigt att inte falla i just de fällor som tidigare utgjort hindren för en ökad utvecklingsfart. Det finns ingen anledning att lägga ned månader på att göra jättedetaljerad research när en titt i Google Analytics plus ett användartest eller kundintervjuer som tar två-tre dagar att genomföra kan ge dig tillräckligt med kunskap för att ändra något i dina digitala kanaler och sen stämma av i Google Analytics igen.

Det mest förvånande med allt detta är att många företag kan i diskutioner kring dessa ämnen börja med att säga “Vi har redan Google Analytics”. Eller andra verktyg. Men när man frågar om hur de använder data från dessa verktyg och hur ofta, hur produktionsloopen där detta ingår ser ut, då visar det sig att det är en annan historia. Vissa berättar att de får en rapport från sin webbyrå en gång i kvartalet. Andra har en avdelning med fler anställda analytiker som producerar massor av rapporter, men dessa används inte i ett cykliskt förbättringsarbete.

Och allra mest förvånande är hur sällan företag sätter sig ned med några representanter ur en målgrupp, låter dem visa hur de använder de befintliga digitala tjänster eller testa en prototyp av nya funktioner och kundupplevelser. Eller bara ber kundtjänst lägga till en fråga i slutet av varje samtal om något man vill få reda på från kunderna.

Samtidigt är det inte lätt att göra detta utan ett sammanhängande arbetsflöde där det ingår som naturliga steg. Och utan den karta som kundresan är, där du kan lägga in alla nya kunskaper när du får dem. Där du kan se vad kunder vill ha och vilken upplevelse de förväntar och uppskatta i varje enskild fas av kundresan.

Med denna karta på plats kan ni gå vidare till nästa förberedande steg för att sätta fart på digitaliseringen, nämligen att sätta upp mätpunkter i Google Analytics eller motsvarande verktyg som gör att ni kan mäta hur bra eller dåligt användarna i era digitala tjänster blir tillfredsställda i respektive fas.

