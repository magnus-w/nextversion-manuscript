# Hur failar vi?

**Hur ser vi till att misslyckas?**

När du har sorterat hypoteserna i en testordning och bestämt vilka du ska börja med och vilka du tar ser är det dags att titta på vad som är dina kriterier för att säga att en viss hypotes är förkastad eller validerad. I vissa fall är det väldigt lätt. Om vi går tillbaka till exemplet med appen som skulle användas framför teven kan vi göra en enkel enkät på vår sajt där vi bara frågar besökare om de brukar ha telefonen nära till hands eller till och med använda den medan de tittar på teve. Om för få gör det så är appen inte en särskilt bra idé.

I andra fall, då du kanske jobbar med något som är kopplat till en tjänst som redan finns, så kan vi använda oss av de KPI:er som ligger till grunden för utvecklingen av affären och tjänsten. Eller sätta upp nya för den hypotes vi arbetar med. För att göra det lättare att hitta inloggningen kanske vi bestämmer oss att 70% success rate vore ett otroligt lyft jämfört med dagens lösning där besökarna hade svårt att hitta. Det skulle då betyda att sju av tio användare behöver hitta inloggningen i ett test för att vi ska tycka att hypoteser kring vad som vore ett bättre sätt att presentera den på ska anses som validerade.

Ibland handlar det om att vara extremt lyhörd.

Det är nämligen inte alls ovanligt att själva validering i sig själv blir som en hypotes. Du tror att användarna ska bete sig på ett visst sätt och har satt upp en måttstock enligt ovan för att validera eller förkasta den hypotesen. Men istället visar det sig att de beter sig på ett annat sätt så att din validering misslyckas helt, men samtidigt betyder det inte rakt av att hypotesen är förkastad. Det var bara sättet ni hade bestämt er för att mäta på som visade sig vara fel, hypotesen visade sig vara rätt!

Ett annat, mycket vanligt scenario är att valideringen av hypotesen visar att de KPI:r ni satt från början kanske inte var de allra bästa. Just på grund av att kunderna beter sig på ett helt annat sätt.

Ett exempel på det kan vara hur väldigt många företag vill att deras besökare och kunder ska teckna upp sig för ett nyhetsbrev. Och även om det är en jättebra sak för företaget i fråga -- de får kontaktuppgifter till potentiella kunder -- så är det kanske inte något som har ett stort värde för besökarna. Vilket visar sig när du har satt formulerat en hypotes kring vad som är bästa sättet att göra en modul i vilken man kan skriva in sin mailadress om man vill ha nyhetsbrev och satt upp värden för vad som skulle räknas som en validering av den modulen. Men när du sen gör användartester så visar det sig att potentiella kunder säger att de inte vill ha några mail från er, att de istället faktiskt ägnat jullovet till att systematiskt unsubscriba \(svenska?\) på nyhetsbrev de redan får.

Att då ha KPI:r som går ut på att öka antalet prenumeranter på ett nyhetsbrev är med andra ord ett fåfängt företag. Men uppsidan är att hypotesen och användartesterna lärde er något extremt värdefullt om kundernas beteende. Nu vet ni att de inte vill ha nyhetsbrev, så ni kan sluta slösa tid och resurser på sådana och ägna den energin åt något annat som ger både kunderna och er ett större värde.

Det här visar också vad som är kärnan i uttrycket _fail fast_. Ganska många förhåller sig lite tveksamma till begreppet och känner sig kanske obekväma med att uttalat ägna tid åt något som till och med _ska_ misslyckas. Så djupt sitter det i vår företagskultur att det är så viktigt att _lyckas_ och att det är så oerhört dåligt att göra motsatsen. Alltså, att misslyckas med något har ju ibland varit orsaken till att människor förlorar sitt jobb. Hur kan det då vara något bra, undrar folk? Kanske är det därför man inte sällan hör hur de som är nya för begreppet försöker skämta bort det, som en slags försvarsmekanism.

Men kärnan i detta buzzword är att vi vill öka farten på organisationens lärande. Att prenumerationsmodulen i exemplet ovan misslyckades snabbt -- vi hann inte ens börja koda den förrän den failade redan i användartestet -- betydde väldigt stora vinster för vårt företag. Vi lärde oss både att vi inte skulle spendera pengar på att utveckla modulen ifråga. Och dessutom att hela apparaten kring våra nyhetsbrev är något vi måste tänka om. Det var med andra ord otroligt värdefullt att modulen misslyckades!

Att sätta upp en serie av misslyckanden kan därför vara ett av de snabbaste sätten för en organisation att lära sig mycket nyttiga saker; i vissa avseenden kanske livsviktiga. Särskilt när det gäller att öka farten på digital utveckling är detta ett grundläggande recept. Och eftersom så många av oss har så svårt att vänja oss vid att misslyckanden är något bra, bli det viktigt för organisationer att arbeta med huttar skapande kring detta. Symbolhandlingar, rutiner - allt är viktigt för att ändra / bygga en kultur som är positiv till misslyckanden. Ett fm exempel är Spotify som firar med tårta och champagne när ett team misslyckats med något. Som när en medarbetare i Stockholm gjorde en förändring som råkade stänga ner streaming. Senorna i flera länder oh sen gick på lunch. Han skrev sen på den interna bloggen om vad som hade hänt om att händelsen ledde till att de upptäckte en sårbarhet som kunde fått mycket större \| värre konsekvenser. Och sen firades han med tama ah skumpa !

Det illustrerar också en annan viktig kategori av misslyckanden. En annan kategori av lärande. Den som inner att något oförutsett inträffar. Vi nuddade vid den tidigare när vi prutade om vikten av att vara lyhörd. ba kanske ska testa en ny navigation, men istället pratar alla festdeltagare om bilderna i appen \| din digitala tjänst. De kanske säger att bilderna känns jättetråkigt och oinspirerande. Och det är inte bara en festdeltagare som säger det, det är en majoritet av dem. Så trots att det inte alls var det hypotesen handlade om, inte alls det som skulle testas, så har du nu fått ovärderliga kunskaper från anändartestet. Det viktiga är då att inse detta, att förstå när testet visar något helt annat men kanske betydligt viktigare och större än det hypotesen formulerade.

Då är det dags att växla spår. Lägga det planerade testet åt sidan och dyka djupare i det som dykt upp. Varför är bilderna tråkiga? Vad skulle användarna vilja se i deras ställe ? Vad tycker de är exempel på inspirerande bilder?

