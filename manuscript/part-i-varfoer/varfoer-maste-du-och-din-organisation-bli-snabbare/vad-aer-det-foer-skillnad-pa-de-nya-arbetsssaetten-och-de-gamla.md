# Vad är det för skillnad på de nya arbetsssätten och de gamla

**Digitaliseringen handlar inte om teknologi utan om nya arbetssätt**

\(Vad är det för skillnad på de nya arbetssätten och de gamla?\)

Låt oss alltså konstatera: Digitaliseringen handlar inte i första hand om teknologi. Den finns inte där för sin egen skull, utan som vi pratat om är den ett verktyg som möjliggör nya arbetssätt; snabbare och smidigare arbetssätt. Och om man inte använder teknologin på det sättet --- om man inte ändrar arbetssätt --- så får man inte ut samma vinster av den.

Men vad är det som är så speciellt med dessa “nya arbetssätt”? Och varför pratar man om den största förändringen sedan industrialiseringen på grund av dem? Varför är det extra viktigt att utveckling av kundupplevelsen \(ökar farten och\) anammar dessa arbetssätt?

En mycket intressant faktor är att de bland annat förändrar hur vi förhåller oss till teknologi. Under de senaste åren har vi fått en konvergens av digitala teknologier som ger oss möjligheten att göra om våra arbetsflöden på ett sätt som också ändrar hur vi jobbar med dessa digitala teknologier. En slags \(feedback-\)loop.

Låter det krångligt? Det är det inte!

Tänk så här: I den första fasen var den digitala dimensionen något som adderade till det vi redan hade. När webben kom blev den _en till kanal_ bland andra \(tv, tidningar, film, etc\). Vi lade bara till webben i form av kanske en avdelning på vårt företag och så skulle saker publiceras där också. Tittar på teknologin var det likadant. Ett företag skaffade något publiceringsverktyg, byggde en sajt och så var det klart. Sajten fanns, man publicerade på den och om något skulle ändras i struktur eller design -- i kundupplevelse -- så skedde det genom att man gjorde “en ny webb”. Ofta i samband med att man bytte publiceringsverktyg. Detta var en dyr process, både i tid och pengar, så den typen av byten skedde inte ofta. Alltså uppdaterades inte heller kundupplevelsen ofta.

Men i den andra fasen av digitaliseringen har vi nu en uppsjö digitala kanaler och flera av dem hart ersatt de analoga. Morgontidningarnas upplagor är en tiondel av vad de var för fem år sedan och fler tittar på streamad teve än på tablå-versionen. Två tredjedelar av befolkning finns på Facebook, ännu fler använder dagligen Instagram och LinkedIn har över hälften av alla yrkesarbetande som medlemmar. Det här är bara ett snapshot just nu i Sverige och siffrorna kommer att vara annorlunda redan i morgon. Och det är här vi går bort oss. Alla har vi hört någon säga “Men alla dom är på Snapchat nu”. Det är inte intressant exakt hur många som är på vilken av alla de digitala kanalerna. För X år sedan var Twitter det nya svarta, men där finns nu bara 6% av den svenska befolkningen dagligen. I Brasilien och USA är den kanalen större än Facebook. Slår man ihop iMessage, WeChat och WhatsApp står de för majoriteten av interaktioner mellan människor på nätet idag.

Det som _är_ intressant är att den här situationen är ny: Istället för en digital kanal parallellt med de traditionella, har vi många digitala kanaler som tillsammans tagit över. Men vem som använder vilken ändras över tidsperioder som är väldigt korta, jämfört med den analoga världens medievanor. Och det kommer hela tiden nya digitala tjänster. Det är med andra ord en ganska dålig strategi att fokusera på hur det exakt är i nuet. När två miljoner lämnar Facebook dagligen, medan Slack ökar med en tiopotens på det så förstår man hur viktigt det är att vara kanalagnostisk.

Dessutom har sociala medier fått en omotiverat stor uppmärksamhet under de år som ledde upp till att det blev populärt att börja prata om behovet av digitalisering. Vi måste komma ihåg att det fortsatt är betydligt fler som spenderar en majoritet av sitt digitala beteende på webben och i appar. Och den största anledningen till att sociala medier fick så stor uppmärksamhet berodde på att det jämfört med den första digital vågen var så väldigt enkelt att publicera där. Enkelt och snabbt att “ändra”, att uppdatera.

Men den nya konvergensen av digitala teknologier gör det möjligt att ändra _funktioner_ lika snabbt och enkelt som att posta en tweet. För den som givit sig själv och sin organisation möjligheten att göra detta. Som har tillskansat sig den superkraften.

Och det förändrar allt.

Det går det inte längre att förpassa det digitala till en egen avdelning och det går inte att jobba med det som förut. Istället för att göra om sin webb vart tredje år måste man kunna ändra sig varje månad, varje vecka. Det här brukar man kalla att tänka _omni-channel_ och att jobba med _kontinuerlig förbättring_ istället för att jobba i projekt.

Nu har vi dessutom låtit lite som om det digitala är lika med “mediakanaler” och det är så klart inte fallet. Det är bara en delaspekt. Betydligt viktigare är förmågan att effektivisera interaktionen mellan människor, oavsett om de alla befinner sig inom en och samma organisation eller om de också är utanför. Digitala tjänster gör interaktionen med kunder mer kostnadseffektiv. Och förändrar också interaktionen\(synonym?\) mellan människor och maskiner.

Det faktum att vi kan ändra och lansera nya funktioner i en helt ny takt gör att produkt- och tjänsteutveckling kan få en helt annan fart och en helt annan kostnadseffektivitet när den digitaliseras. Tänk på skillnaden mellan att en kommun gör om hela sin webb \(förr i tiden\) och att de gör om och förbättrar startsidan eller kanske navigationen. Eller att de lanserar möjligheten att söka och få bygglov digitalt.

Detta är vad den “digitala revolutionen” handlar om -- att gå från att digitalisera medier och kommunikation till att digitalisera hela verksamheten.

Så om du undrar varför alla pratar om digitalisering nu, när vi redan haft webben i tjugosju år och smartphones i tio, så har du här svaret.

Vän av ordning kanske protesterar och säger att _hela_ verksamheten inte går att digitalisera. Det kommer fortfarande att finnas fysisk produktion och vi kommer fortsatt att ha fysisk interaktion med kunder och samarbetspartners. Självklart är det så. Men när vi använder ordet “verksamhet” så menar vi allt det som finns _runt omkring_ produktionen av produkter, tjänster, media och kommunikation.

Det vill säga hur “sköts verksamheten”, som uttrycket lyder.

Om några vårdcentralen kan gå ihop och skapa en app där du kan träffa en läkare via video och få recept och remiss för ett antal diagnoser, då har de vårdcentralerna ändrat hur de interagerar med sina kunder. De har använt digitala kanaler för distribution av sin tjänst och använt digitala verktyg för att bygga appen som gör allt detta möjligt. Till slut har de använt App Store och Google Play för att se till att du och alla andra patienter lätt kan komma åt och ladda ner deras produkt.

Det är fortfarande läkare som träffar en patient och ställer en diagnos enligt samma metoder som de gjort i över hundra år. Men själva “träffen” ser annorlunda ut. Och “verksamheten” på vårdcentralen måste se annorlunda ut än tidigare, för nu behövs folk som kan bygga appen, designa kundupplevelsen och uppdatera dem pö om pö, i takt med att de får veta mer om hur läkarna och patienterna använder appen. Man behöver också bestämma hur flödet ska se ut när man går från “digital träff” till “analog”. Vad kan man diagnostisera via video och inte? Och hur ser flödet ut för läkaren och patienten när läkaren ser att de behöver träffas fysiskt också? Det vore till exempel värt mycket i form av både effektivitet och upplevelse om patienten träffade samma läkare när hen kom till vårdcentralen. Också för läkaren och vårdcentralen.

I princip behöver hela arbetsflödet mellan patient och läkare digitaliseras om vi börjar digitalisera en del av det. Men, som vi inledde detta stycket med, så handlar inte digitaliseringen av det flödet inte bara om teknologi, utan allra främst om nya arbetssätt.

Vad är det då som kännetecknar dem? På vilket sätt skiljer de sig från de gamla arbetssätten\(, förutom att de producerar digitala artefakter\)?

Skillnad nummer ett: De nya arbetssätten är motsatsen till linjära projekt.

Skillnad numer två: De nya arbetssätten bygger på samarbete istället för hierarki/command & control. Chefen har en helt annan roll än tidigare.

Skillnad nummer tre: I de nya arbetssätten är inte medarbetarna uppdelade efter avdelningar, utan i korskompetenta/tvärfunktionella team.

