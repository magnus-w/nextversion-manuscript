# Blir inte medarbetarna stressade av digitaliseringen?

**Leder inte den ökade förändringstakten till stress/digitaliseringsstress?**

Det sägs ofta att olika människor har olika benägenhet för förändring. Tar du en tillräckligt stor grupp med människor så kommer X procent av dem att ha en inbyggd, positiv attityd till förändring. Och Y procent av dem kommer att ha en negativ attityd. Det finns till och med konsulter som går in på företag innan de tänker sig att de ska genomföra en nya strategi eller liknande och utvärderar deras personal. Och som då kan avråda ledningen från att implementera den nya strategin för att organisationen “inte är tillräckligt redo för förändring”. Det är alltså inte någon idé att göra insatsen för den kommer bara att misslyckas.

Med hjälp av sådana attityder cementeras den här typen av idéer/sanningar. Vilket leder till att vi accepterar att vissa företag, avdelningar och människor är dömda till att leva kvar i en forntid där det både blir sämre resultat för organisationen och att människor mår sämre. Om man tänker efter så är dessa idéer om förändringsstress lika ohjälpsamma som de är ogrundade. Inte minst när vi nyss konstaterade att stress _redan är_ en stor anledning till sjukskrivningar. Vi befinner oss alltså i en situation där det motsatta är sant: Om vi _inte_ förändrar vårt sätt att arbeta kommer vi att fortsätta vara stressade eller till och med bli mer stressade. Eftersom vi på fel sätt försöker anpassa oss och anpassa vår produktivitet

Vi skulle kunna säga att vi kommer att få mer och mer “digitaliseringsstress” om vi inte digitaliserar!

Självklart är vi alla olika och hanterar situationer på olika sätt, men innan vi drar för stora växlar på människors förändringsbenägenhet behöver vi komma ihåg att den här typen av data bygger på experiment och studier där en grupp människor utsatts för en förändring som kommer _utifrån_ den gruppen. Om vi istället tittar på samma benägenhet, eller attityder till förändring, när människorna vi studerar _själva_ fått vara delaktiga i att skapa förändringen och så att säga själva hållit i taktpinnen för de åtgärder som förändringen består i, så ser det helt annorlunda ut.

En annan viktig faktor som vi alla känner till är hur stor förändringen är plus hur fort den går i förhållande till den storleken. Och eftersom vi pratar om den största förändringen sedan industrialiseringen, samtidigt som vi pratar om en rekordartad förändringstakt, så måste detta handla om snudd på världsrekord i både storlek och fart?

Det stämmer. Det är mycket stora förändring som krävs, men en av de mest centrala aspekterna av det nya, digitala arbetssättet är att jobba modulärt --- dela in arbetet i mindre delar. Att dessutom arbeta i team som själva har ansvar för sina moduler och att förändra dem lite i taget, ofta. På det sättet är den förändring vi behöver göra väldigt annorlunda än tidigare. Det inte bra går att ta den i mindre doser, det är en förutsättning att göra så.

Företag som framgångsrikt ökat farten på sin digitalisering har med andra ord också givit medarbetarna större delaktighet, större ansvar. Det är de själva som genomdriver förändringarna och på så vis blir rädslan för dem inte densamma.

Däremot krävs det att styrelse, ledning och avdelningschefer har modet att införa de nya arbetssätten och tänka om kring avdelningar och beslutspunkter. Och tänka om kring sina egna roller. Det är kanske den större utmaningen: Chefernas vilja eller ovilja till förändring är i många organisationer det som sätter de största käpparna i hjulet.

De måste nu i mycket större utsträckning än tidigare våga lita på sina medarbetare. Lita \(synonym\) på att de kommer göra underverk när de får arbeta i tvärfunktonella team med större ansvar och större självständighet för hur de själva tar sig framåt mot de mål som ledningen satt upp. Framför allt handlar det nya sättet att arbeta om hur kunskap kommer in och sprids i organisationen. Mer kunskap om världen runt omkring företaget förs in oftare och då blir förmågan att ta vara på den kunskapen --- i realtid --- avgörande. Det betyder att de framgångsrika företagen i den digitala världen behöver en ny typ av ledarskap.

Den industriella revolutionen gav oss strukturer som till stor del var hämtade från militären och kyrkan. \(De organisationer som fanns att härma.\) Inte så konstigt att man pratar om hierarkier och c_ommand and control_ för att beskriva klassiska företag. Självklart finns det många exempel på andra typer av ledarskap och beslutshierarkier, särskilt på senare år, utan att det hade föregåtts av en digitalisering. Men för den som vill sätta fart på den digitala innovationen, på produkt- och kundupplevelseutvecklingen, så _krävs_ den förändringen. Ett tydligt exempel är på vilka grunder beslut fattas.

I en klassisk organisation är chefen roll någon som har stor erfarenhet av branschen, yrket eller rollen och därför kan fatta beslut om vilka sätt som är rätt och fel att agera på. Samtidigt började serviceindustrin och retail redan för drygt trettio år sedan prata om att “kunden alltid har rätt”. Den stora frågan blir då hur man skulle få reda på vad kunden tyckte och tänkte. Fokusgrupper och kundundersökningar blev vanligare, men de gjordes jämförelsevis sällan och med låg upplösning jämfört med den data vi har idag. Det fanns också stora tveksamheter kring hur den kunskapen togs till vara, hur den förvandlades till beslutsunderlag för produktutveckling och kommunikation. De företag som drog nytta av sådana kunskaper fick stora konkurrensfördelar, men de var inte många.

Idag ser det helt annorlunda ut.

Om du har satt i system att använda rätt digitala verktyg kan du få veta vad kunderna tycker och tänker i realtid. Du kan “lyssna” på deras beteende medan det händer. Att utnyttja den kunskapen i _samma takt_ som den förs in i organisationen blir då inte bara en av nycklarna till en högre, digital utvecklingstakt, utan till en högre, generell utvecklingstakt för hela företaget. Och då kan det inte finnas för långa och för långsamma beslutsvägar. Istället kan man säga att den digitala revolutionen bygger på att alla medarbetare -- oavsett roll och oavsett plats i hierarkin -- accepterar att de _inte vet_ svaret på frågor kring vilka lösningar som är bäst.

Det här förhållningssättet är inte alls nytt, vi lärde oss det under upplysningen och den vetenskapliga revolutionen. Oavsett om du är chef eller inte så säger du inte att du vet vilket beslut som ska fattas, vilken lösning som ska produceras, utan ställer upp ett antal hypoteser som du sedan kan verifiera eller förkasta. Framför allt; du gör allt du kan för att försöka förkasta dem!

Tror du att kunderna vill ha färre klick och istället scrolla en längre sida så testar du en sådan lösning. Du definierar vad som är den minsta möjliga insatsen för att genomföra ett sådant test och utför det: Du gör en prototyp.

När kunderna sedan utsätts för den prototypen i ett användartest eller i live-trafik kommer du också att få svaret.

Med andra ord handlar högre fart på er digitalisering inte så mycket om rädslan för förändring. Det handlar mycket mer om modet att våga ha fel. Att våga testa en teori och ha förmågan att acceptera att ni hade fel. Och att snabbt ändra lösningen till det som istället är rätt. Rätt enligt data, rätt enligt kunden.

Vi pratar alltså inte i första hand om en teknologisk förändring. Javisst, det är viktigt att anamma de digitala verktyg som ger er förmågan att jobba modulärt och testa er fram ofta och snabbt. Men utan förmågan att agera på nya kunskaper om kunderna är den kunskapen inte mycket värd. Erfarenheterna visar att det som hindrar förändringsfarten inte är rädslan för förändringarna, utan oförmågan att acceptera att man har fel. Som i vissa organisationer verkar sitta så djupt att man medvetet motverkar alla mått och steg för att skaffa mer högupplöst kunskap snabbare. Just nu svänger sig många med uttrycket _fail fast_, som är en slags summering av det vi pratar om här. Men det är få av de som använder det om vet hur man ska _faila_, som försöker göra det varje vecka och som vet hur man integrerar dessa misslyckanden i produktutvecklingen på ett produktivt sätt. Det är precis det som vi ska lära oss i följande kapitlen!

Det handlar alltså inte om organisationens motstånd mot förändring, utan mycket oftare ledningens oförmåga att acceptera ny kunskap. Eller kanske snarare ett upp-och-ned-vänt beslutsfattande. På anglikanska brukar man kalla det för att byta från _top down_ till _bottom up_ och det är en bra summering.

Erfarenheterna visar också att medarbetarna i en organisation sällan upplever de nya arbetssätten som en läskig förändring eller som ett hot. En stor majoritet upplever det som ett befriande, mer kreativt och mer tillfredställande sätt att arbeta. \(Därav citat om Silicon Valley i första kapitlet. Reffa?\) Deras yrkeskunskaper får fritt spelrum och hindras inte av hierarkier som saktar ned flödena med beslutspunkter som inte är meningsfulla. Enkelt uttryckt: Om Google Analytics visar att kunderna inte tycker om startsidan, utan lämnar den inom trettio sekunder så spelar det ingen roll att det var en chef som tyckte att startsidan skulle se ut som den gör.

Så var det naturligtvis inte förut heller, men skillnaden att vi nu kan få reda på hur kunderna beter sig samma dag som vi vill veta det. Att då göra om startsidan till det bättre är en förändring som få människor är rädda för. Snarare har kanske duktiga yrkesmänniskor i den gamla typen av organisation försökt driva igenom sådan förbättringarna länge, men inte fått gehör från sina chefer.

Med andra ord är det oftare cheferna som är stressade av digitaliseringen än medarbetarna. Vilket beror på att deras roll ändras när ni anammar de nya arbetssätten. Därför är det också ganska intressant, eller kanske till och med typiskt, att det just nu pågår en sådana intensiv diskussion om _ledarskap_. Det finns ingen hejd på hur många lederskapscoacher som är ute och pratar om _bra ledarskap_ i både sociala medier, böcker och föreläsningar. Men väldigt få av de som tar just de orden i sin mun gör kopplingen till digitaliseringen och de moderna arbetssätten. Kanske för att dessa i mycket större utsträckning gör bruk av _team coacher,_ istället för chefsdito.

Det är ju inte dåligt att prata om värderingsdrivet lederskap, men det spelar ingen roll vad man har för värderingar om man inte digitaliserar hela verksamheten. Plus att många bra värderingar kommer på köpet med arbetssätten vi pratar om: Delaktighet, större ansvar, co-creation och XXXXX, för att bara nämna några.

