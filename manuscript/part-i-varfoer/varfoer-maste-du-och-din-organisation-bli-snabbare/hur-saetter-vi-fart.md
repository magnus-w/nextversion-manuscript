# Hur sätter vi fart?

**Hur sätter vi fart på digitaliseringen och utvecklingen av kundupplevelsen?**

Nu har vi gått igenom några av grunderna som förklarar varför vi behöver öka farten på vår digitalisering, hur vi undviker att skrämma medarbetare med en ökad förändringstakt och vilka skillnader det är på de nya arbetssätten jämfört med de gamla. Vi har konstaterat att det viktigaste är inte teknologi, utan att fokusera på kundupplevelsen. Dels för att utvecklingen av den varit en flaskhals och dels för att den är en katalysatorfaktor för att skapa värde för din organisation.

Så hur sätter du igång? Var börjar du?

Om det här är den största förändringen sedan den industriella revolutionen så har du ett hästarbete framför dig, eller hur? Varje organisation behöver väl göra gigantiska, övergripande förändringar?

Paradoxalt nog inte.

De företag som framgångsrikt satt fart på digitaliseringen har gjort det genom att skynda långsamt! Eller, rättare sagt, genom att skiva elefanten. Precis som vi sa om skillnaden mellan monolitiska, linjära projekt och de nya arbetsflödenas snabba loopar, delar du bäst upp förändringen i mindre delar. Likt ett digitalt och tvärkompetent team sätter du fart på hela organisationen genom att dela in förändringsarbetet\(synonym?\) i moduler.

Eller, likt många som framgångsrikt satt fart på processen, kan du också börja med att göra ett test! Istället för att behöva tänka ut hur hela bilden ska se ut när den är helt klar, kan ni börja med att skissa. Istället för att tänka ut vilka alla team ska vara och hur de ska vara sammansatta, sätt upp ett team som tar hand om en modul eller ett värdeflöde. Se sen hur det fungerar och låt det inspirera resten av organisationen och organiserandet.

Ett annat alternativ är att titta någonstans i verksamheten där detta tänkande redan ligger nära till hands, men där det också skulle behövas högre fart. Ett bra exempel på det är ett företag där de som var ansvariga för marknad, webben, sociala medier och teknisk utveckling \(ja, fyra olika avdelningar...\) ville börja jobba ihop bättre. Både i form av att synkronisera insatserna som redan gjordes för bättre resultat, men också i form av totalt sätt bättre arbetsprocesser. De tittade då på hur de kunde sätta representanter för de respektive avdelningarna tillsammans och sätta tänderna i förbättring av någon modul som både gjorde besökarna nöjdare och såg till att den kommunikation marknadsavdelningen ville få till stånd verkligen hände. Men att den också gav effekt.

Något om att det borde vara saker som har med kundupplevelsen som vi börjar testa.

Låt oss börja med en snabb orientering i varför förändringstakten ökat så mycket och vilka tekniska förutsättningar vi ska se till att vi tar del av.

