# Workflow

Workflow

Vi har hittills tittat på hur vi får bättre fart på konversationen mellan medarbetare och hur vi ser till att information och dokumentation går snabbt och lätt att samproducera, samtidigt som vi ökar tillgängligheten. Gemensamt för alla verktyg vi pratat om är att de går att använda på både datorer, mobiler och surfplattor. Det låter kanske som en självklarhet, men det finns en anledning till att vi upprepar detta. Om vi ska sätta fart på konversationen mellan medarbetare och därmed öka både effektivitet och kvalitet, behöver varje medarbetare själv kunna välja när hen ska vara tillgänglig. Den som vill kunna delta i konversationen från bussen ska kunna göra det. Det är en produktivitetshöjare i sig själv.

Som man säger på digitala företag: Om du är på Slack är du på jobbet.

Sen har vi effekten av att publicera tankar, skisser, manus, texter, dokument och så vidare i ett format som är plattformsoberoende. Då fokuserar man på det som är väsentligt. Vad texten innehåller istället för vilket typsnitt det är skrivit med. När en text sedan itererats klart och blivit godkänd för “extern publicering”, då går nästa fas i utveckling av artefakter igång och då kan vi addera design, typsnitt, rörliga bilder eller vad som nu krävs för att det ska bli en färdig produkt.

Detsamma gäller själva det workflow som ett team jobbar i.

I den föregående eran av projekt och tidsplaner fanns dessa nedtecknade, inte sällan i den typen av dokument som kräver speciella program att öppna och svåra att uppdatera kollektivt. Tidsplanerna illustrerade monolitiska och linjära projekt där det dels fanns datum när projektet skulle vara klart och dels fanns en gradvis produktion av projektet fram till det datumet. Som flera av er redan gissat är projekt något vi kommer att lämna bakom oss i vår jakt på förbättrad verkshöjd och fart på vår digitala innovation. Vi kommer att prata mycket om hur de nya arbetsflödena ser ut, men eftersom de a\) skiljer sig från projekten och b\) behöver vara lika tillgängliga som det övriga materialet vi pratat om, så behöver de ett nytt verktyg de också.

Just nu är de mest populära JIRA\[atlassian.com\], Trello\[trello.com\] och Asana \(andra exempel?\) och det de alla har gemensamt är att de delar upp arbetet som ska utföras i små enheter -- ofta kallade _User Stories_ -- och samlar all information om den uppgiften som ska utföras på ett “kort” som då både agerar en symbol för uppgiften och innehåller allt om den. Detta kort kan sedan flyttas runt i listor, spalter eller liknande som symboliserar de olika faserna i arbetsflödet.

\[Bild: En typisk Trello-board.\]

Det vanligaste är att en lista motsvarar olika sorters arbete som behöver utföras under en _sprint_, en iteration, så till exempel saker som behöver UX och design finns i varsin lista, saker som behöver kodas i en annan, saker som är klara att testas i ytterligare en och så vidare. Av detta följer att arbetet löper nästan spegelvänt mot i en klassisk tidsplan. Planen brukade traditionellt när -- vid vilket datum -- en viss uppgift skulle vara klar. Artefakten som skulle produceras låg så att säga stilla på sin dedikerade plats i tidslinjen. Nu pratar vi istället att vi flyttar kortet för artefakten framåt för varje ny aspekt av processen som den genomgår.

Först behöver en meny beskrivas utifrån vad den ska göra, vart användaren ska kunna komma och hur. Sen behövs det text till varje enskild meny-item. Sen behöver menyn design och efter det testas för att dubbelkolla att den verkar fungerar som tänkt för en besökare. Och sen behöver den kodas, så att den kan fungera på riktigt i den digitala kanal den ska publiceras i.

Eftersom vi under gång kan stöta på problem vi inte hade förutsett, bestämmer vi inte i förväg när menyn ska vara klar. Men istället kan vi -- genom att kasta en blick på var kortet befinner sig bland listorna -- vid varje givet tillfälle se exakt status på just den här arbetsuppgiften. Det spelar ingen roll om det inte är helt klart hur flödet fungerar just nu, vi ska spendera merparten av vår tid framöver tillsammans med det. Den enda vi behöver konstatera just nu är att ett workflow-verktyg är den tredje, viktiga kategorin vi behöver ha i lådan innan vi sätter igång och ändrar våra arbetsprocessen för en snabb digital utveckling. \(synonym\)

