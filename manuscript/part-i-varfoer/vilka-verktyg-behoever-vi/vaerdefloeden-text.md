# Värdeflöden-text

**Text om värdeflöden - Var ska den komma in?**

\(Istället om hur headless och decoupled, uppbyggt på mikrotjänster är det nya svarta?\)

För att hjälpa till med det nya

Istället för att börja fundera kring vilken webbplattform du eller ditt företag använder, så fundera över _hur_ ni ska använda webben. Vilket värde vill ni skapa och för vem? Vilka flöden behöver ni kunna skapa och hur ska de se ut? Vi kommer att prata mer om detta senare, men tänk på det som att till exempel en kund har ett behov, det behovet triggar ett digitalt beteende som i sin tur triggar en leverans från er.

\[Illustration: Ett värdeflöde. Bildtext: Ett värdeflöde visar hur du eller din organisation levererar ett värde triggat av någons behov. Ett sådant flöde är ett exempel på ett _mönster_.\]

Snarare än fokusera på enskilda teknologier, är det viktigt att lära sig sådana _mönster_ som värdeflöden är ett exempel på. Det ger dig förmågan att backa ut och se var i ett sådant mönster olika digitala verktyg både kan öka farten och värdet. Och därmed kan du också lättare se vilket jobb de ska göra, vilket i sin tur blir ett sätt att utvärdera vilken teknisk lösning som passar bäst. Istället för att, som många gör, till exempel ställa ett antal olika webbplattformar mot varandra i en jämförelse utan att veta vilket flöde de ska passa in in, leverera i. Jämför vi med filtren som vi nyss pratade om, så kan vi betrakta dem som teman för viktiga värden.

Säg att du och din organisation har konstaterat att ni skulle kunna öka effektiviteten/produktiviteten genom att öka graden av samarbete, eller kanske sättet ni samarbetar på, då har ni också identifierat ett stort värde. Även om det i detta fall är internt. ”Kunderna” är ni själva. Ni tittar då närmare på hur arbetet går till idag och konstaterar hur ett antal nya värdeflöden skulle kunna åstadkomma förbättringen ni är ute efter. Varje värdeflöde beskriver en del av vad ni gör, en process. Samlat beskriver dessa värdeflöden ett mönster som ger er en nyckel till vilka nya digitala tjänster ni behöver utveckla och testa.

Det låter kanske lite abstrakt nu, men vi jobbar med det rent praktiskt i kommande kapitel. Ett förenklat exempel kunde se ut så här: Kanske noterar ni att i en majoritet av arbetssituationerna sitter ni nu en och en och det ni producerar är dokument. Dessa skickas sedan vidare i organisationen och i nästa led sitter någon annan själv och jobbar vidare på dokumentet. Detta leder till att själva materian ni producerar är ”inlåst” i dessa dokument som mailas runt eller ligger på en central server. Ofta både och. Arbetsprocessen blir därför linjär och långsam, plus att det blir en uppsjö av versioner av varje dokument som inte är lätta att hålla isär. Det krävs en administration bara för att hålla reda på dem. Och ni konstaterar att det både skulle gå snabbare och bli högre kvalitet om flera ögon, flera hjärnor, kom samman redan tidigt i processen.

Men själva ”inlåsningen” av materian är ett praktiskt hinder för detta. Själva dokumentet som ni producerar i det här exemplet brukar kallas för _artefakter_. Genom granskningen ni gjort har ni med andra ord kommit till slutsaten att processen artefakterna som den fokuserar på och som den producerar har ett antal egenskaper som inte lämpar sig särskilt bra för effektivt samarbete. Man skulle till och med kunna säga att den nuvarande processen tvingar er att fokusera på fel sorts artefakter, för egentligen är det ju inte själva dokumenten som är intressanta. Det är deras innehåll som är det verkliga värdet.

Notera också att den här tankeövningen skiljer sig väldigt mycket från att säga ”Vårt intranät är gammalt och dåligt, vi borde skaffa/bygga ett nytt intranät.” Ni har börjat från andra hållet: Hur kan vi göra om arbetsprocesser så att de skapar ett högre värde, högre produktivitet. Svaret på frågan om ökat samarbete landar inte alls nödvändigtvis i ett nytt intranät nu när ni sett att ni måste tänka om kring vilka artefakter ni producerar och hur ni producerar dem. \(I många fall ersätter ett intranät bara en centraliserad server -- det är bara ett annat, ofta webbaserat sätt att komma åt dokument i så fall.\)

Så istället för att hamna där många gör och börja jämföra olika intranät mot varandra, har ni nu ett tydligt mönster som ni vill arbeta efter. Och då kan det leda till att lösningen är en kombination av olika digitala verktyg som tillsammans åstadkommer något mycket bättre än vad bara ett intranät kan göra, oavsett vilket det är. Inte sällan när ni tänker på det här sättet kommer ni att upptäcka att ni plötsligt ”ligger före” många leverantörer av digitala produkter. Det beror på att ni åstadkommit en _disruption_ av er egen organisation, på ett positivt sätt.

Begreppet disruption har på senare tid lite slarvigt kommit att användas så fort någon startar en ny tjänst eller ett nytt företag inom en bransch som har någon digital dimension. Men bara för att någon startar en ny bank som inte har några kontor utan bara digitala kanaler så är det vare sig något nytt eller något som disruptar finansbranschen. Det gjorde SkandiaBanken redan i början av 2000-talet. _To disrupt_ betyder istället att bryta befintliga struktur och befintliga processer. Och ett nyckelmönster bakom de mest lyckade strukturbrytningarna på senare tid är att använda de digitala kanalernas förmåga att möjliggöra _co-creation_ mellan kund och företag eller mellan kund och kund.

Nyckeln bakom Skypes framgång var till exempel inte bara att de använde internet istället för det traditonella telefonsystemet för samtalet, det hade andra gjort innan. \(Det är ju också vad FaceTime eller Google Hangouts gör.\) Utan det var att de a\) knöt samman internetsamtalet med det traditionella telefonsystemet, så att vi kunde ringa över till exempel Atlanten även till någon som för tillfället inte satt vid en dator. Någon som inte ens hade Skype. Men de gjorde detta utan att b\) ha någon egen telefonväxel. Vi användare var istället både del av nätverket och därmed också växeln. Skype byggde på peer-to-peer-teknologi, där ett samtal tar den bästa vägen mellan de användare som för tillfället är uppkopplade. Alla kunder var med andra ord med och skapade tjänsten.

Den sortens co-creation/samarbete plus en ny kombination av redan befintliga teknologier är mycket vanligare disruption än det _helt nya_. Det kanske till och med är en bra distinktion mellan disruption och innovation! \(Fast en innovation kan också kullkasta befintliga strukturer...\) Och efter som ert företag i exemplet ovan kullkastade och bröt med befintliga mönster och processer åstadkom ni en disruption av er egen verksamhet. I det lilla. Och när ni ger er på nästa värdeflöde eller nästa problem som kunderna har, nästa _delmöjlighet_ att förbättra kundupplevelsen Därför hittar ni också bättre värdeflöden och högre produktivitet. Ni kan producera saker fortare än tidigare, men inte genom att ha mer bråttom utan genom att arbeta annorlunda!

Och genom att förändra saker pö om pö. Detta är något annat än att “bygga en helt ny webb” eller att bygga en helt ny \(parallell\) verksamhet.

_Disruption_ är som sagt något som blivit populärt att tala om i samband med digitalisering. Det Uber och AirBnB gjort är en disruption av taxi- och hotellbranschen. Men det är en illusion att alla organisationer måste göra om sig själva till något helt nytt -- ändra sina affärsmodeller helt -- för att överleva i den digitala världen. Det är ett typexempel på att inte se skogen för alla träd.

Att istället förändra många mindre saker pö om pö, men att i varje enskilt fall förbättra så pass mycket att det uppstår en katalysatoreffekt just det området man fokuserar på kallar vi _mikro-disruption._

Och det är nyckeln till din digitalisering

