# Beteenden

**Beteenden**

Precis som i exemplet med behovet av ökat samarbete i er egen organisation i förra kapitlet, så börjar allting med ett behov som behöver tillfredsställas. \(Det är det som är triggern för att sätta igång ett värdeflöde.\) Det behovet leder till att dina kunder vill kunna göra något på din sajt som de idag inte kan göra. Eller det kanske går att göra, men det fungerar inte tillräckligt bra. Kanske fungerar det inte på det sätt som kunderna vill eller förväntar sig. I bägge fallen behöver vi kunna identifiera problemet. Vi behöver alltså kunna kartlägga kundernas beteende och vi behöver göra det kontinuerligt. Vi behöver helt enkelt ta in data och de kommer i två sorter: Kvantitativa data -- siffror och statistik. Och kvalitativa -- åsikter och attityder.

Det vanligaste verktyget för att få statistik över användares beteenden är Google Analytics\[länk\]. Men det finns många andra alternativ beroende på vad det är du vill mäta. Adobe Xxxxx och YYYYYY är andra exempel. Att Google Analytics är så vanligt beror delvis på att det är gratis. En bra startpunkt oavsett, med andra ord. Och delvis för att det av naturliga skäl dockar in i Googles sökmotor på ett bra sätt.

Hotjar\[länk\] är ett annat verktyg som kan ge företag både kvantitativa och kvalitativa data. Det kan både mäta och spela in vad besökare gör på er sajt. Och det är också ett snabbt och enkelt verktyg för att publicera enkäter på sajten eller i andra digitala kanaler. Beroende på hur ni ställer frågorna får ni både statistik och åsikter.

De senaste åren har det funnits en övertro på statistik från verktyg som Google Analytics. Kom ihåg att kvantitativa data berättar vad som händer, men inte varför. Det får du från kvalitativa undersökningar. Sådan kan man som sagt göra väldigt enkelt via enkätverktyg som Hotjar, men det finns andra sätt att få djupare insikter. Använder du Hotjars funktion att spela in besök på sin sajt kan du sedan direkt, som att titta på en film, se vad användare har problem med. Det är mycket lärorikt. Och kan naturligtvis med fördel kombineras med ett verktyg som Google Analytics: Du upptäcker i G.A. att väldigt många besökare fastnar på vägen när de ska använda en viss funktion på din sajt. Så att alldeles för få av dem kommer ända fram. \(Kanske i en kedja eller flöde.\) Eller du kanske ser att det ord användare söker mest efter på sajten är något som representerar en funktion som de därmed inte hittar. Då kan du spela in just den delen eller just det flödet på sajten med Hotjar och se vad som händer, var de fastnar.

Ett annat, mycket enkelt verktyg är att fråga besökarna!

Användartester är, som vi kommer att upptäcka längre fram, ett av de viktigaste sätten att ta sig framåt snabbare i sin digitala utveckling. Och de behöver inte vara omständiga, ibland räcker det att gå ner på närmaste café och be folk testa en prototyp av något du är intresserad av förbättra eller utveckla. Mer om detta senare, som sagt var.

Att dessa verktyg kan hjälpa oss med behov där det finns problem med hur vi redan försöker tillfredsställa dem står klart. Men vän av ordning undrar nu hur vi använder verktygen för att hitta behov som vi inte hittills inte ens försökt ta hand om i våra digitala kanaler och tjänster.

Med Google Analytics och kopplingarna till Googles söktjänst går det utmärkt att titta på vad människor i en särskild situation använder för söktermer när de försöker få sina problem lösta, hitta rätt produkt eller liknande. Detta kan du sedan jämföra med trafik till din sajt. Hur många av de sökningarna landar hos dig? Om det finns ett glapp vet du att din sajt inte tillfredställer det behovet i tillräcklig grad. Kanske hittar du ett glapp som motiverar utvecklingen av en helt ny tjänst.

Med fördel kan man också kombinera sådana sökordsanalyser med att träffa representanter för den målgruppen och antingen fråga dem hur de brukar göra i den givna situationen. Eller utsätta dem för en potentiell lösning, inte alltid så mycket för att testa just den utan för att provocera fram åsikter och insikter som inte blir lika djupa när man bara ställer frågor. \(intervjuar\)

Av ovanstående följer hur viktigt det är att samla på sig data om sina besökare och om sina kunder. Men här finns också en buzzword-fälla som på senare år blivit allt lättare att trilla/falla ned/fasta i. Uttrycket ”Big Data” kan ibland tolkas så att ju mer data desto bättre, annars är data inte big. Och det finns till och med förespråkare som säger att nyckeln till ”digital transformation” är att samla på sig så mycket data som möjligt om sina kunder för att sen in nästa fas klura ut hur man ska använda alla data. Förutom det teknologiska och ekonomiska problemet med att bygga stora databaser utan att veta vad man ska ha dem till så är det naturligtvis användardata en bra sak att ha. Och vem vet hur länge Google Analytics är gratis eller om det överhuvudtaget är klokt att lägga sin data in händerna på ett annat stort företag.

Men en annan aspekt är att företag redan har tillgång till mer data än de använder. Data som de inte behöver gissa vad de ska ha till. Utan som de redan nu kan använda för att öka sin digitala utvecklingstakt, förbättra sina tjänster och öka värdet för sina kunder och för sig själva. Med andra ord är det mycket tveksamt om man ska samla på sig data utan att först ha processer på plats för hur man använder den datan till att öka sin konkurrenskraft. Har ert företag redan sådan processer igång kan ni både använda datan här och nu och komma på nya användingsområden, nya tjänster i morgon.

För om ni redan nu sätter igång processer för konstant förbättring baserat på den data ni har, är det ingen högoddsare att dessa processer också kommer hjälpa er att utveckla morgondagens produkter.

