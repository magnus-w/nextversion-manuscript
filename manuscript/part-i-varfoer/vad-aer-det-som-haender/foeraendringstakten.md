# Förändringstakten

**Den ökade förändringstakten**

I dagstidningar och magasin, på bloggar och i podcasts över hela världen läser och hör vi gång på gång samma sak. Förändringstakten är högre än någonsin. En ny tjänst har samlat fler miljoner användare på kortare tid än någon gjort tidigare. Alla gamla företag kommer att dö för de är alldeles för långsamma. Samtidigt dyker nya verksamheter upp från ingenstans och lockar till sig kunder från de gamla spelarna så mycket snabbare än det gick tidigare.

Startups, appar och _disruptors_ har blivit nya, svengelska glosor även i traditionella media. Nyss kunde verbet “disrupta” höras på Sveriges Radios P1.

Det är så mycket och det är så osorterat - presenterat oanalyserat - så det måste väl nästan handla om hype? Eller till skillnad från disruption så har vi fått en “svensk” stavning av det ordet - hajp. Då förstår du hur fruktansvärt gammalt det begreppet är i jämförelse med det vi pratar om nu!

Sanning är att det inte är hajp. Eller då ska vi kanske säga tvärtom? Att det inte är hajpat nog? Problemet är snarare det här: Vi ser en av de största transformationerna någonsin inom de områden som vi kallar “jobb”, “karriär”, “företag”, “organisationer”, “tillverkning”, “industri”, “teknologi” och så vidare. Faktum är att många forskare vid Oxford, Harvard och Stanford är överens om att det är den största omvandlingen sedan den industriella revolutionen\(citat\).

Men tyvärr är som sagt mycket av det vi ser och läser dåligt på att förklara vad det här innebär för oss. Vad beror denna omvandling på? Vad får den för konsekvenser i din vardag? På vilket sätt kan du och jag bäst förbereda oss så att vi kan utnyttja förändringarna positivt i våra liv? Hur får du både ett bättre privatliv och ett bättre arbetsliv?

Vid Tokyos tekniska högskola konstaterade de redan för flera år sedan att halveringstiden på en nyutexaminerad ingenjörs kunskaper var sex månader. Ett halvår efter avslutade studier var alltså hälften av vad hen lärt sig utdaterade kunskaper. Självklart är just teknologi ett område där mycket händer, men det är ändå ett bra mått på hur hög förändringstakten är. Och ett solklart argument för att våra utbildningssystem också behöver förändras i grunden. Precis som de gjorde under och efter den industriella revolutionen, när sådana institutioner som just tekniska högskolor skapades för att förse fabrikerna med ingenjörer och konstruktörer.

Vi har redan sett exempel både i USA och Sverige på en sådan utbildningsförändring som är hajpad: Barn borde börja lära sig koda redan i mellanstadiet. \(Fast det blev från högstadiet.\) Och det är säkert jättebra att byta ut förlegade ämnen mot nya, kod är bara ett språk som alla andra så vi kan väl byta ut all tyska mot JavaScript? Det skulle göra våra elever betydligt mer konkurrenskraftiga både i Sverige och utomlands än om de kan tyska.

Men det finns två aspekter av den här idén som ingen tar upp när de pratar sig varma för kodbarnen. Det lär inte vara ett superrecept på hur vi ska ta steget in i det nya svarta, för det är exakt vad den indiska delstaten Bangalore gjorde redan på 1970-talet. Vilket lade grunden till att mer kod skrivs i Bangalore än någon annanstans utanför Kalifornien, Så det är alltså inte direkt någon ny idé. Den andra aspekten handlar om tid. Att börja tidigare i livet löser inte problemet med att hälften av kunskaperna blev värdelösa sex månader efter examen. Detsamma kommer att hända med barnens kodkunnande.

Enda sättet att undvika detta är med andra ord att aldrig ta examen. Så fort vi slutar lära så degenererar kunskaperna snabbare i en värld med hög förändringstakt. Lösningen är inte att barnen ska börja läsa något ett visst ämne tidigare i livet, utan att de aldrig ska sluta gå skolan.

Om vi sedan kombinerar de här två aspekterna så skadar det så klart aldrig att utsätta fler för ett viktigt ämne tidigare. Genom att vi i dagens system väntar så länge som till i den postgymnasiala utbildningen betyder att väldigt få av de som egentligen har talang för att koda någonsin får pröva på och ens upptäcka att de har den färdigheten. Och att de kanske tycker det är kul!

Men den viktigaste slutsatsen är att oavsett ämne, så behöver vi snarast titta på hur vi kan ordna en kontinuerlig kunskapsinhämtning istället för en som i snitt tar slut när vi har har levt mindre än trettio procent av det liv vi ska använda kunskaperna under.

Det här gäller naturligtivs i lika hög utsträckning vårt arbetsliv. Att då och då ha vidareutbildningar, ofta till och med som en slags belöning och motivation för några få, håller inte i en värld med den här farten. Det är ett säkert sätt att tillhöra de gamla organisationerna som kommer att gå under. Istället blir utbildning en naturlig del av arbetsveckan, varje vecka. Det blir en del av jobbet att kontinuerligt lära sig mer. Hur kan vi veta det?

Dels för att det är den naturliga följden av förändringstakten, exemplifierad med den unga ingenjören från Tokyo. Och dels för att vi kan redan se att detta är ett beteende, ett mönster och ett nytt arbetssätt hos nya, framgångsrika företag i Silicon Valley, Malmö, Tallin och Seul. Och nya, framgångsrika medarbetare inom alla sorters organisationer.

Med andra ord är “kontinuerligt lärande” också något du kan ta till dig som ett beteende och arbetssätt som kommer att göra dig mer attraktiv på arbetsmarknaden. Troligen gör det också yrkeslivet roligare, för vi tenderar att lära oss mer om det vi gillar! Då blir vi bättre på det och får därför ägna oss mer och mer åt det vi tycker är roligt.

Att göra något kontinuerligt, att regelbundet fråga sig “Just ja, har det hänt något nytt inom ämnet X som jag bör ta till mig” och sedan också ta till sig det, är som att befinna sig i en loop. I det här fallet kunskaps-loopen. Och tänk på vilken skillnad det blir jämfört med att spendera de första femton procenten av sitt liv med att lära sig allt man ska kunna för de följande 85 procenten?

Det här var ett exempel på vad vi kommer att ägna oss åt framöver i denna bok. Istället för att hajpa, istället för att rada upp det ena buzzwordet efter det andra, kommer vi att titta på vad det är som händer i världen och konstatera vad det beror på. Vi kommer att undersöka vad det får för konsekvenser, både för organisationer och för dig i ditt eget liv. Vi kommer att hitta mönster och beskriva arbetssätt som definierar det nya sättet att arbeta på. \(Förhålla sig på...\)

Men hur kommer det sig att den största transformationen sedan den industriella revolutionen kommer nu? Vi har väl haft webbar och appar ett bra tag redan?

