# Sammanfattning

**Sammanfattning** \[**Roligare ord för det? Kan detta stycke utgå?** \]

\(Eller ska det vara slutet av föregående kapitel som är sammanfattningen?\)

Förändringstakten har ökat och fortsätter att öka eftersom vi befinner oss i en förändringsskede. Det vi hittills har sett av digitaliseringen har bara varit på ytan och nu börjar vi gå på djupet. Nu digitaliseras hela verksamheten i ett företag. Istället för ett kommunikationslager och en avdelning \(webben\) så digitaliseras hela affären. Och för att åstadkomma en tillräckligt omfattande digitalisering tillräckligt snabbt behöver gamla former för hur vi organiserat oss och hur vi bedrivit arbetet bytas ut mot nya.

Starka drivkrafter både i och för detta skeende är den mobila utvecklingen och molnet. Smartphones har givit oss nya konsumentbeteenden och möjligheten att mycket snabbare nå ut med nya appar och tjänster. Dels för att de utvecklingsplattformar som Apple och Android ger oss på ett enkelt sätt kopplar ihop funktioner som vi tidigare var tvungna att bygga från scratch. Och dels för att det distributionssystem som olika App Stores plus mobilerna tillsammans skapar gör det enklare för de företag som har en komplicerad process för att utveckla tjänster på sina egna plattformar att bygga en app och be kunder att ladda ned den.

Därmed inte sagt att framtiden bara består av appar! Tvärtom. De nya molntjänsterna med virtuella servrar gör det möjligt att bygga upp kapacitet att tillverka digitala tjänster i sina egna kanaler med en hastighet son tidigare var otänkbar. Samma tjänster gör det också enklare och snabbare att förändra, uppdatera och addera nya funktioner i befintliga tjänster. Och eftersom den möjligheten finns att tillgå, är det också många som utnyttjar den. Vilket i sin tur betyder att den som inte utnyttjar den hamnar på efterkälken.

Men är den ökade förändringstakten och den ökade farten vi eftersträvar i den digitala utvecklingen också lika med ökad stress? Betyder det här att vi får mer bråttom? Det kan upplevas så när det är många sådana ord som möter oss i de här sammanhangen. Som om att vi måste skynda oss hela tiden. Till detta kan läggas den stress som många upplever att de drabbas av genom en uppsjö av uppdateringar i sociala medier och en ökande skörd av email på jobbet.

I de kommande kapitlen ska vi lära oss mer om motsatsen till detta.

Förändringstaken ökar eftersom det digitala möjliggjort nya arbetssätt och vissa har redan börjat använda dem. Så när vi jämför utvecklingsfarten hos dem med de som fortfarande arbetar traditionellt så går det fortare för de som jobbar nytt. Men det betyder inte att de _arbetar_ fortare.

Snarare tvärtom.

Det som gör att det går långsamt för dem som ännu inte bytt till nya arbetssätt beror på att de får lägga ned mer tid på flöden som inte är lika effektiva som de nya, alternativa flödena. \(Till exempel de som fortfarande sitter och jobbar linjärt i Word istället för att jobba tillsammans och parallellt i ett dokument som är delat i molnet. Själva arbetsprocessen i sig själv är mer ineffektiv och tidskrävande än de nya alternativen, vilket betyder att de som fortfarande måste använda de långsammare verktygen känner ökad stress. Mer om detta senare.\)

Om vi förbättrar våra arbetssätt, om vi förenklar dem, så betyder det inte att vi får mindre tid. Eftersom flödet blir mer effektivt får vi istället mer tid till det som är det viktiga, till det som skapar värde.

Detta gäller också hårdvara. Till exempel de som har sin egen serverpark och måste lägga ned en massa tid på att köpa in och installera nya servrar när de ska lansera en ny tjänst. Istället för att lägga de resurserna på att designa tjänsten så bra som möjligt och låta molnet ta hand om servrarna.

Både företag och individer kan med andra ord få mer tid till det som är viktigt. Till att jobba med kundupplevelsen och med kvalitet. Du kan till exempel få mer tid över att tänka när digitala arbetsflöden hjälper dig med produktion och struktur.

Att förenkla och att öka digitaliseringen kan med andra ord vara ett sätt att få både mindre stress och mer roligt.

