**Börja gräva där du står** 

I första delen tittade vi närmare på vilka drivkrafter som har satt fart på förändringstakten. Eller några av de viktigaste. Och vi gick igenom vilka verktyg som behöver finnas i din arsenal för att underlätta nya, snabbare arbetsflöden. (Men innan vi går in på dessa flöden i detalj finns det en befogad fråga. Om vi tjatar om att den digitala utvecklingen måste speedas upp så betyder det att den nu är för långsam. Varför är den det? )

Vi har nu gått igenom bakgrunden till varför en snabbare digitalisering är nödvändig, drivkrafterna bakom förändringarna som sker och möjligheterna som skapas och utnyttjas, som därmed i sin tur blir drivkrafter igen. Vi har också diskuterat vilken attityd/inställning en organisation ska ha till förändringarna och --- framförallt --- förändringstakten för att kunna dra nytta av möjligheterna och öka sin egen förändringstakt. Dessutom har vi belyst vilka sorts verktyg som är möjliggörare, som behövs för att faciliteterna en snabbare digitalisering och vi har därmed också snuddat vid det arbetssätt som är grundläggande för att åstadkomma resultat. 

Nu är det dags att börja jobba. Det dags att sätta arbetssätt i verket. 

För att kunna sätta igång, sätta fart på digitaliseringen, måste vi först berörda ämnet integration. Nu finns det flera läsare som skakar på sig av obehag och kanske är du en av dem. Inom “IT” är det många som varit inblandade i, eller närstående till, olika integrationsprojekt som dragit ut ordentligt på tiden, växt sig ohemult stora eller helt enkelt aldrig ens levererat vad de skulle. Förr i tiden byggde man till och med särskilda integrationsserverar eller integrationsplattformar för att i sin tur få ihop andra system och plattformar som inte kunde prata med varandra. Oroa dig inte. Det är inte den typen av integration vi pratar om nu. Tvärtom pratar vi om något som är en stor del av lösningen för den typen av problematik. (Uppmärksamma läsare minns resonemanget om API:er i förra delen.) 

Det vi pratar om nu är integration mellan människor. Mellan olika hantverk och olika avdelningar inom organisationen. (Precis som vi redan har nämnt har till exempel agila arbetsmetoder varit en växande rörelse inom mjukvaruutveckling i snart tjugo år. Samtidigt har LEAN blivit allt populärare inom management och organisationsteori de senaste åren. Det började inom industriell produktion och har spridit sig till andra sorters företag. LEAN Startup är till exempel ett begrepp. men samtidigt har på marknadsavdelningar börjat jobba agilt eller, när de gör det, handlade mer om produktionsfasen, eftersom den av naturliga skäl bli mer och mer digital.

Som du märker pratar är detta arbetssätt inom avdelningar. För det första har agil utveckling bara varit tvärfunktionell inom sitt eget skrå - IT har sällan eller aldrig jobbat nära nyss nämnda marknadsavdelning. (Till exempel marknad!) Och för det andra så har agil utveckling, SCRUM eller LEAN varit datadrivna i sin första fas. först när man släppt ut kod live eller börjat interagera skarpt med kunden har man mätt resultaten. Och det är helt omöjligt att öka farten på digitaliseringen om man inte involverar alla avdelningar, alla funktioner i företaget. Om man inte är tvärfunktionellt på riktigt. Om man inte är kunddriven redan innan publicering/lansering. 

Som vi redan sagt handlar det alltså mycket mer om ett nytt arbetssätt än om ny teknologi. Detta nya arbetssätt har hämtat mycket av sina grunder från agil utveckling, men den stora skillnaden är hur man arbetar integrerat. Hur många exempel har vi inte sett på företag där “IT-avdelningen” arbetar enligt alla agila regler (agilt enligt konstens alla regler), men där företagets digitalisering som helhet ändå går väldigt långsamt. Eller inte ens går alls om vi menar det nya. Hur många LEAN Startups finns det inte vars sajter inte stöder kundresan? Eller om vi tar begreppet LEAN UX så har det redan i sin formulering begränsat vilka funktioner i organisationen det handlar om. 

Om du känner att det här är begrepp som du inte har jättebra koll på behöver du inte vara orolig. Det behövs inga förkunskaper om Agile eller LEAN för att förstå och införa det nya arbetssätt vi pratar om här. Däremot kan det vara bra att få en orientering i hur det nya arbetssättet förhåller sig till dessa begrepp ifall du skulle springa på kollegor som är bekanta med dem. 

Och det de alla har gemensamt är att arbetet genomförs i många olika iterationer istället för i ett linjärt flöde. Med feedback, ny input, ändringar och omprioriteringar mellan varje iteration. Det som skiljer dem åt --- eller kanske snarare det som skiljer det traditionella sättet att använda dem --- är vilka som är med, vilka problem de tar tag i och hur de första faserna ser ut. Både i form av input och output. Vilken “in-data” du använder dig av i varje fas. 

Vi ska nu börja gå igenom detta steg för steg och eftersom vi redan pratat om integrationen mellan avdelningar, börjar vi nu med det man skulle kunna kalla för projektet omfattning. Väldigt många digitaliseringsprojekt faller eller går trögt på grund av att omfattningen är så oerhört stor. Eller både stor och luddig. Du har säkert hört VD:ar och digitala gurus prata om vad “digitaliseringen handlar om” och sen går de vidare med att beskriva antingen något högteknologiskt som inte kommer att vara färdigt förrän om många år, som till exempel artificiell intelligens. Eller också en “digital strategi” för en hel bank eller något annat företag som går ut på att attrahera kunder med hjälp av nya tjänster för att sen kapitalisera på de data om kunder som använder av dessa tjänster genererar. 

Samtidigt som samma företag visar samma startsida för alla besökare. Eller har en sajt som inte stöder kundresan --- de behov kunden har och behöver få tillfredsställda för att bli kund, köpa tjänsten i fråga. 

Den typen av digitaliseringsstrategier är med andra ord väldigt lika den gamla tidens IT-projekt. Eller, kort sagt, projekt! Förutom den uppenbara diskrepansen mellan det vi pratar om och ett sådant projekt, innebär de två uppenbara faror. 

1\. Medan din organisation håller på och bygger tjänsterna som ska locka kunder som ska generera data som ska ge affärer, dyker det upp helt nya konkurrenter --- disruptors --- som siktar in sig på en delmängd av det ni gör och gör det mycket bättre genom att använda nya digitala möjligheter som katalysatorer. Allt från crowd sourcing till co-creation --- du kan själv välja ett buzzword som börjar på C! Exempel på detta är hur KRY dyker upp och tar patienter medan stora vårdorganisationer som Capito och landstingen fortfarande håller på och funderar på hur deras arkitektur för e-hälsa ska se ut. Men det finns många, många andra. 

2\. Den “digitala strategin” enligt ovan är dessutom så abstrakt och bygger mer på mönsterhärmning av vad andra, stora spelare gjort (sätt in valfri referens till Apple eller Google i strategipresentationen) än vad den tar hänsyn till er bransch och era förutsättningar. Innan ni byggt den nya arkitektur för datalagring som ni då skulle behöva, har en eller flera konkurrenter digitalt optimerat de tjänster de redan har, gjort om sin startsida eller något annat som är modulärt, mindre, går snabbare och som börjar ta marknadsandelar från ditt företag. 

Exempel på detta är när storbankerna pratar AI och kunddata, medan Tink kommer och gör en enkel och bra app som låter dig samla hela din ekonomi från olika leverantörer på ett överskådligt och praktiskt sätt. 

Missförstå oss rätt, vi menar varken att KRY eller Tink är Guds gåva till mänskligheten. (Och dessutom finns det flera andra företag som erbjuder liknande appar.) Vi menar istället att det är viktigt att gräva där man står. Inte göra en ny sajt, utan göra en ny startsida. Eller inte göra en ny startsida, utan fler olika nya startsidor för olika kundsegment. Eller en ny sökfunktion på startsidan. Eller vad det nu kan vara. 

Detta är liknelser, inte nödvändigtvis konkreta exempel för dig. (Även om många borde göra om sin startsida!) Om man på detta sätt har ledorden “arbeta integrerat med olika kompetenser” och “jobba modulärt” så man kan förändra saker i mindre steg, pö om pö, som ett slags tematiska instruktioner för arbetssättet, då undrar du i nästa steg hur man bestämmer sig för vad man börjar med. Vilken modul ska vi förbättra eller bygga? Om vi ska gräva var vi står, var är det då vi står? 

Det börjar med andra ord med att definiera ett problem. 