**Att mäta nyttan regelbundet**  

(Om automatiseringen också, hur KPI:erna blir “regler” för maskininlärningssystemen.)

När vi säger “hur bra eller dåligt ditt företag tillfredställer kundernas behov i respektive fas” så menar vi alltså att kartläggningen av kundresan leder er till att mäta det som är relevant. Så ni slipper sitta i ändlösa möten och titta på rapporter från Google Analytics utan att veta vilka av siffrorna som egentligen säger vad. 

Och det är mycket enklare än det kanske låter. Som vi varit inne på tidigare är det mycket i digitaliseringen som är det. Det verkar som om många finner ett egenvärde i att få saker och ting att framstå som mer komplicerade än vad de är. Eller att underblåsa denna månads hype för att vi andra ska känna att vi ligger efter och att vi genast ska glömma allt vi tidigare trodde för att istället ta till oss det nya svarta. På samma sätt har det förekommit mycket hokus-pokus kring kundresan och analys av den. Som porträtterar den som en mycket komplicerad affär. Inget kunde vara längre från sanningen.  

Låt oss ta ett exempel. Efter att ha gjort användartester med djupintervjuer och efter att ha satt upp enkäter med några få, enkla frågor på relevanta sidor på din sajt och i andra digitala kanaler, kommer du och dina kollegor fram till hypotesen att den första fasen i er kundresa handlar om att få inspiration och kunskap. Alltså bestämmer ni er för att mäta hur bra det inspirerande, redaktionella innehåll ni producerar fungerar. 

Ni vet vilka sidor sådant innehåll finns på och ni sätter mätpunkter på dem. Och sedan sätter ni upp mål för vad ni tycker motsvarar ett lyckat eller ett misslyckat scenario. Om en kund valt att läsa en viss sida baserat på en puff på startsidan, på ett klick i er navigation eller för att hen kom in direkt till den sidan via en googling, då kunde ett lyckat scenario innebära att hen läste artikeln och sen gick vidare i kundresan. Detta går att mäta både genom att titta på hur långt en besökare på sidan scrollar och på hur lång tid hen spenderar på sidan. Skulle en besökare inte spendera den tid det tar att läsa artikeln och kanske börja söka igen på sajten eller, ännu värre, gå tillbaka till Google eller på något annat sätt lämna er sajt -- ja, då vet ni att innehållet inte tillfredsställde den potentiella kundens behov av inspiration och kunskap. 

(Personen i fråga hittade inte vad den letade efter, helt enkelt.)

Den här typen av mål -- “Vi vill att kunden ska läsa X mycket” -- och deras associerade mätpunkter brukar kallas för KPI:r. Key Performance Indicators.  Eller indikatorer på nyckelbeteenden. Och nyckeln till den nytta de gör är just ordet nyckel. Det går ut på att formulera ett beteende som är viktigt, som går att koppla till något du vill veta, något som är relevant, men som också går att mäta. Så att du inte tittar på fel siffror. 

Ett uppmärksammat och för oss just nu ytterst pedagogiskt exempel var när bloggnätverket Perfect Day visade sig mäta antal nedladdningar av deras poddar istället för antal lyssnare. De utgick ifrån, eller låtsades, att den som laddat ned en podd också lyssnade på den. När andra mätte med andra, bättre verktyg, visade det sig dock att så inte var fallet. Det kunde istället vara ungefär en dryg åttondel av nedladdningarna som också var lyssnare. Och ska man betala för att annonsera i en podd så är just lyssnare än *key* performance indicator, jämfört med nedladdningar som inte är det. Jag vill ju bara betala för de som verkligen hört reklamen. 

För annonsören är antal lyssnare också ett bra exempel på en/den *nytta* som de digitala tjänsten levererar. Det kan naturligtvis finnas flera, som att få reda på vem som lyssnar, men de måste alla lyssna först. Här kan vi med andra ord se kopplingen (tillbaka) till vårt tidigare resonemang om värdeflöden. Om du och dina kollegor kommit fram till att den första fasen av kundresan handlar om inspiration och kunskap, då är det en nytta, ett värde, som den digitala tjänsten levererar *både* till era kunder och till er. 

Och att öka farten på digitaliseringen handlar om att öka värdet, öka nyttan, som de digitala kanalerna levererar till dina besökare och till din organisation. Därför är en karta över kundresans faser med mätpunkter som är kopplade till *nyckelnyttor,* så att du konstant kan se hur XXXX levererar YYYY, det första steget i dina förberedelser för att öka farten. 

Hoppsan, där trillade visst ett nytt nyckelord in: *konstant*. Varje dag kommer det nya data i analysverktygen för digitala kanaler. Ja, egentligen varje timme, men det behöver också bli ett tillräckligt antal användare för att ett visst beteende ska vara statistiskt relevant. Återigen -- precis som att vår nyvunna förmåga att testa, så är regelbundenheten en viktig faktor. Det är inte alls ovanligt att stora företag som dels har många besökare och dels redan har en vilja att digitalisera sin affär ändå bara tittar på rapporter från Google Analytics en gång i kvartalet. 

I princip betyder det att man med flit underlåter att öka farten, att komma upp till en grundfart som man redan har förutsättningar att göra. Den som tar in kundinsikter oftare kan ta fram åtgärder baserade på dem snabbare. Gissningsvis är en av anledningarna till att organisationer inte realiserar/använder möjligheter de egentligen redan har en slags skygglappar. Eller kanske ska vi kalla det tunnelseende. De tittar bara på sin egen sajt, sina egna digitala tjänster, och glömmer bort att konkurrenterna bara är ett klick borta för potentiella kunder. I många branscher är deras sajt redan öppen i en flik bredvid den som användaren för tillfället är i. Eller också har en konkurrent som tittar på siffrorna för kundbeteenden oftare upptäckt något och åtgärdat det med bättre innehåll som gjort att de kommer längre upp i en googling än vad din sajt gör. Och allt detta sedan du tittade senast förra kvartalet. 

Det pratas mycket om *disruptors* i digitala sammanhang. Men något som är mycket vanligare -- något som företag är utsatta för varje dag -- är *micro disruption*. Sådana utförs inte av nya aktörer som med buller och bång tar sig in på en marknad och vänder upp och ned på den. De utförs (istället) av dina traditionella konkurrenter, och andra spelare som påverkar din marknad, och består av små förbättringar de gör i sina digitala kanaler men som gör mycket större skillnad i nyttan och värdet som de levererar än man kan tänka sig vid första påseende.

Ett reseföretag testade olika design på den vanliga sökrutan, den där vanligtvis stående rektangeln i vilken du ska fylla i vart ifrån du vill resa och när, et cetera. Och det visade sig att en horisontell rad av fält konverterade mycket bättre än fyrkanten. Men väldigt många flygbolag och reseoperatörer har kvar sin fyrkant. Antingen har de fortfarande inte noterat att företaget i fråga har bytt utseende på sin eller också förstår de inte varför de bytt utseende. Om de bara visste, eller om de gjorde egna tester, skulle de också designa om och därmed tjäna mer pengar. 

Denna till synes mindre förändring av en modul är ett bra exempel på en *micro disruption*. Den ändrar på något som varit en tradition länge i en hel bransch, samtidigt som förändringen har en effekt/ett resultat som är flera magnituder större än vad en vanlig, inkrementell förändring(?). Man skulle kunna säga att *micro disruptions* är konceptuella, trots att de i yta eller storlek inte är så stora. En annan sådan konceptuell förändring(?) är när man gick från en meny, eller till och med ordet “meny”, till *hamburgaren*. Det vill säga de två eller tre streck som numera symboliserar menyn, ofta i mobila gränssnitt. 	

Med *konceptuell* menar vi att det inte handlar om små skillnader. Utan “ett annat sätt” att göra något på. Det är en viktig distinktion, för det har tidigare varit vanligt med A/B-tester där man mätte resultaten mellan väldigt små skillnader. Som att i det enda alternativet var rubriken fjorton punkter stor och i det andra sexton. Och så hittade man 0,3% bättre konvertering för en av dem och då valde man den i fortsättningen. Det är inte fel i sig att kontinuerligt göra små förbättringar, baserade på analys av data. Men om ägnar huvuddelen av sin tid och sina utvecklingsresurser på så små skillnader, jämfört med att ägna dem åt att testa konceptuella skillnader, då får man aldrig upp farten på digitaliseringen. 

Vi kommer att prata mer om detta i avsnittet om att testa prototyper. 

ändra, förvandla, omskapa, ombilda, omdana, reformera, göra om, göra annorlunda, byta, skifta, växla
