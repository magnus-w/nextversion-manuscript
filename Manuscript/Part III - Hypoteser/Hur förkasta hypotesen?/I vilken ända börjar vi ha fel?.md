**I vilken ändå börjar vi med att visa att vi har fel?**   

Nu kommer vi att känna igen oss från hur vi prioriterade problemen tidigare. De problem som vi nu formulerar hypoteser för. Men den här gången så är det nästan tvärtom. Problemen tittade vi på utifrån vilka som skulle ge störst inverkan på affären och jämförde det med hur stor instats vi trodde att de skulle kräva. Med hypoteserna är det lite annorlunda. Vissa av dem kan vara förutsättningar för andra. Om du tänker bygga en app som folk ska använda för att rösta när de sitter framför teven så kan du ha många hypoteser kring hur du ska få publiken att börja använda den och hur de ska förstå vad de ska göra direkt när de öppnar den. Men det finns hypotes du som är underförstådd eller som du kanske formulerat för den är så grundläggande: 

*“Vi tror att folk sitter med telefonen i handen när de tittar på teve.”*

Det är smart att börja med att validera eller förkasta den hypotesen, för allt annat vilar på den. Eller, enklare uttryckt, om det visar sig att inte tillräckligt många i publiken inte vill hålla på med telefonen samtidigt som de tittar på teve, då behöver du inte heller lägga pengar på att utveckla appen. Du behöver inte ens offra tid på att validera de andra hypoteserna som handlade om saker inne i appen. 

Nyckeln är alltså att sortera hypoteserna i vilken ordning de är beroende av varandra. Ofta är det ganska enkelt när du väl börjar. Om vi återgår till exemplet med inloggningen som användarna inte hittade utan som var den mest eftersökta termen i sajtens sökfunktion, så kan vi tänka oss en beroendekedja som ser ut ungefär så här. 

1\. Vi tror att användarna skulle hitta inloggningsfunktionen lättare om den syntes bättre. 

2\. Vi tror att den skulle synas bättre om den låg i toppen av sidan. 

3\. Vi tror också att fler skulle hitta den om den låg till höger, för där är folk vana vida att sådana funktioner ligger. 

4\. Vi tror dessutom att den skulle synas bättre om den också var större. 

Detta är så klart lite överförenklat, men det är bara för att förtydliga exemplet/bara som ett exempel. Du ser säkert mönstret. Det ena leder till det andra i en kedja Och det är en kedja som går att testa tillsammans eftersom den hänger ihop. Det är också enkelt att testa en alternativ hypoteskedja emot den, jämte den. Vad händer till exempel om login ligger till vänster, är det fler som hittar det då? 

Nu var det här en väldigt “liten” och enkel funktion (men som vi sagt tidigare är det viktigt att göra enkla förbättringar, för de går att göra snabbare och ibland har de också väldigt stor effekt på resultatet) och det som är intressant är att precis samma teknik fungerar exakt likadant med större och mer övergripande, konceptuella frågor. 

Låt säga att du genom att intervjua kunder och genom att analysera beteendedata kommit till slutsatsen att din tjänst saknar inspirerande innehåll. Antingen i tillräcklig omfattning eller av rätt sort. Eller kanske bägge. Därför har du och ditt team formulerat ett antal hypoteser kring vilket innehåll ni tror att ni skulle behöva addera. Dessa kan naturligtvis vara väldigt kreativa hypoteser, kanske till och med några väldigt laterala idéer kring vad det skulle kunna vara. Och det är precis vad som är på sin plats i detta skede. 

Det faktum att vi formulerar hypoteser istället för att jobba fram lösningar handlar just om att ge oss själva möjligheten att också testa saker som kanske verkar en smula galna. Problemet med att gå direkt från problem till lösning (du ser vad vi gjorde där? :-) ) är att vi i vårt utilistiska fokus försöker vara så rationella och “kloka” som möjligt, men vi glömmer då att det finns så mycket som vi inte vet. Som det är vår uppgift att ta reda på! Dessutom är det mycket roligare att vara på en utforskande expedition. Varje ny kunskap om vad användare och kunder föredrar utvecklar oss, tar verksamheten ett nytt steg framåt. 

Därför är det vad vi brukar kalla “affärsutveckling på riktigt” att inte bara ha flera hypoteser, utan att passa på att formulera hypoteser som divergerar och att se till att ju mer övergripande -- ju mer konceptuell -- nivån du för tillfället undersöker är, desto viktigare att se till att det finns lateralt tänkande. Ett annat namn för hypoteser är nämligen “galna idéer”. En gång var det en galen idé att magsår inte berodde på stress, utan att det egentligen var en bakterie som bar skulden. Den idén var så galen, den hypotesen var så lateral, att trots en väldigt övertygande validering så tog det  XXXX och YYYY över tio år att övertyga resten av den medicinska världen att det stämde. 

Du har säkert hört det flera gånger i möten eller in brainstorms. Någon säger att “det finns inga dåliga idéer” eller “nu ska vi inte säga nej” och det är i grunden rätt. Oftast är kontexten en annan -- till exempel att folk på riktigt försöker hitta på lösningar i sådana brainstorms -- men det som är den stora lärdomen är att inte sitta i ett stängt rum på ett kontor någonstans och bestämma vad som är bra eller dåligt. Eftersom att det numera går att ta reda på vad som är bra eller dåligt på riktigt. På ett kostnadseffektivt sätt. 

Så prioriteringen för i vilken ordning vi testar hypoteser är antingen från grundläggande till specifik. Det vill säga först tittar vi då på de hypoteser som innebär förutsättningar för de andra. På ett instrumentellt sätt. 

Eller så börjar vi på en konceptuell nivå och jobbar oss nedåt. I det fallet är det grundläggande till exempel vilken sort innehåll användarna är intresserade av innan vi börjar validera hypoteser kring hur de vill konsumera innehållet. 

En hel hel del av det här låter kanske som det säger sig självt. Men då skulle då bli förvånad över hur specifika många företag tenderar att bli på en gång. Hur många ickevaliderade “slutsatser” man använder som förutsättningar för vad som är nästa steg, nästa uppsättning av åtgärder som man vill genomföra. Om du sitter i ett möte där du tycker att folk uttalar sig som om vissa saker, vissa förutsättningar för vad ni diskuterar att göra, vore självklara, är den bästa frågan du kan ställa “Hur vet vi det?”

Det lustiga är att ibland använder människor uttrycket “vi vet ju att...” när de egentligen gör ett antagande utan att ha någon som helst fakta att baser det på. Med andra ord är det ett uttryck som du kan vara extra uppmärksam på. När det dyker upp är ni på väg in på farlig mark. 

Men nu har vi lärt oss att sortera hypoteserna och då är det dags att fundera på scenarier för var och en av dem. 

