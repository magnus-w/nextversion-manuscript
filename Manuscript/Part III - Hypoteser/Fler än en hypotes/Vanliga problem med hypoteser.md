**Vanliga problem med hypoteser**

Det finns några vanliga problem med hypoteser och om du tar en minuts paus från läsandet kan du se om du kan lista ut vilka de är? 

Klar?

Vi har redan pratat en del om en av de vanligaste problemen, eftersom ett hypotesbaserat arbete är till för att komma från den lösningsorientering som är legio i våra organisationer, åtminstone i västerlandet. Därför kommer det knappast som en överraskning att ett av de vanligaste problemen inträffar när man ska börja jobba med hypoteser och många fortfarande är kvar/fast i att jaga lösningar på en gång. Men detta kommer du runt genom att dels ställa frågor som “Varför är det en bra lösning?” och “Varför skulle kunden vilja göra så?” Och genom att fråga “Hur kan vi visa att det påståendet är rätt eller fel?”

Det är ibland svårt för folk att tänka om och komma ur vanor och viljan att så snabbt som möjligt hitta en lösning sitter djupt i vår kultur. Om vi inte gör något snabbt är det som att leva kvar i problemstadiet, i en värld där ett problem som vi känner till får finnas kvar utan åtgärd. Och det tar emot. Hav dock tålamod. Inte nog med att hypoteserna faktiskt kommer att lösa problemet, det blir också en mycket bättre lösning. 

 