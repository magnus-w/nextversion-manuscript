**Vad menar vi med prototyper?** 

Det finns många olika sorters prototyper som görs av olika skäl och i olika situationer. Här menar vi den sort som handlar om att bygga en *modell* av det man eventuellt tänker sig bygga på riktigt. En modell som i förhållande till att producera samma sak på riktigt inte alls kostar lika mycket vare sig i investering eller i tid. 

Så att du med jämförelsevis små resurser ska kunna testa innan du ger dig på att bygga något i full skala, i full upplösning. 

Det finns två olika problem med prototyper som är intressanta att fundera kring och de är nästan varandras motsatser. Först och främst kan man undra varför vi inte kontinuerligt jobbar, eller har jobbat, med att göra prototyper och testa dem? Svaret ligger i hur design- och kommunikationsbranscherna valt att arbeta från 1950-talet och fram till alldeles nyss/nu. Trots att mycket av deras arbete under de senaste tio-femton åren handlat om att leverera i och till digitala kanaler och trots att myket av deras produktion digitaliserades innan dess (med Desktop Publishing, etc), så har marknadsavdelningar, reklambyråer och designdito fortsatt jobba i stafettprocesser. Där mycket arbete --- stora investeringar --- sker i början eftersom man producerar saker i mycket hög upplösning innan kunderna kan interagera med dem. 

En anledning till detta är att byråerna har jobbat i en *Black Box*, deras uppdragsgivare har inte fått vara med under skapelseprocessen. Istället har man tagit emot en brief, gått hem på kammaren och sen kommit tillbaka med en “lösning” efter en (förvånansvärt) lång tid. Naturligtvis för att det är den tiden man velat ha betalt för. Och även om vissa konsulter visat flera olika, alternativa vägar vid en sådan idépresentation, så är som sagt upplösning ofta väldigt hög redan. Och slutkunderna har traditionellt inte blivit involverade vare sig när det gäller att utveckla de olika, potentiella vägarna eller att välja en av dem.

Traditionellt har de inte blivit involverade förrän allra sist; förrän vid publiceringen. Detta har också lett till många avarter inom digital annonsering. Att man skickat ut flera “färdiga” kampanjer eller A/B-testat väldigt sent, med färdiga saker. 

Av någon anledning har detta traditionella arbetssätt påverkat hur organisationer och företag... 