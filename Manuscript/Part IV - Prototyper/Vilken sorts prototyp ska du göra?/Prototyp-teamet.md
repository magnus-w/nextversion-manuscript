**Vilken sorts hantverkare ska vi ha (i prototypteamet)?** 

Självklart har designers och byråer i alla tider gjort skisser under sin egen arbetsprocess. Men ytterst sällan har deras uppdragsgivare fått se flera olika alternativa skisser på vägen fram till den lösning man presenterat. Tvärtom har det legat i byråernas intresse att presentera något “färdigt och fint” eftersom de haft behov av att sälja in lösningen för att få betalt för allt arbete de lagt ned. En klassisk självuppfyllande profetia, med andra ord. Har de istället lagt ned lite mindre arbete, visat sina uppdragsgivare, jobbat vidare lite till baserat på input, visat igen och så vidare, så hade de inte etablerat den monolitiska tradition av allt designarbete-ska-vara-klart innan vi börjar med nåt annat. Men en mindre, kortare arbetsinsats innebar också mindre arvode och tänk om uppdragsgivaren säger nej? Det är svårare att säga nej när man får en presentation på hundra slides. 

(Intressant nog har det funnits några få undantag som bekräftar regeln. Byråer som har jobbat närmare med sin uppdragsgivare och inkluderat dem i en iterativ process. De som vågat släppa sargen på detta sätt har alltid blivit oerhört framgångsrika, framför allt i jämförelse med sin storlek och den nedlagda insatsen.)

Denna traditonella process har som vi har sett fått stora effekter på hur vi fortfarande ser på arbetet inom olika yrkeskategorier. Inte nog med att vi i nuläget har problem med silos med tjocka väggar sig emellan, det visar sig att vi också har problem inom dessa silos. Arbetet inom kommunikation och marknadsföring har till exempel delats in per kanal och yrkesgrupp. För PR vänder man sig till en PR-byrå där det jobbar PR-konsulter. För design vänder man sig till en designbyrå där det jobbar designers. Och så vidare. 

Här måste vi alltså se upp när vi moderniserar våra arbetssätt. 

Det första steget som vi under senare år sett hur en stor volym av organisatoner ta, är att *insourca* många av de kompetenser som man tidigare köpt in från konsultbolag. Allt från utvecklare till designers. Tidigare har pendeln med outsourcing/insourcing slagit fram och tillbaka på grund av konjunkturer och managementteorier. Ena perioden skulle allt som inte tillhörde kärnverksamheten vara en rörlig kostnad, andra perioden skulle man spara på marknadsföringskostnader genom att göra mer *inhouse*, göra mer själv. Den här gången är det inte samma pendel som svänger. Vi förflyttar oss nu från de traditonella organisationer vi haft i hundrafemtio år och då kan vi inte fortsätta att jämföra med alla teorier som handlade om hur de skulle organiseras. Dessutom gör förflyttningen in i den digitala världen att *alla* verksamheter blir helt digitaliserade. Inte bara de som föddes digitala. Och i en digital verksamhet är kundupplevelsen --- digital design, funktion och kommunikation --- kärnverksamhet eftersom en digital organisation måste ha förmågan till digital utveckling. Säger man det så, så säger det sig nästan själv! 

Med andra ord är den våg av insourcing vi ser nu inte effektivisering genom kostnadsbesparande, utan effektivisering genom en ökning av utvecklingsfarten. De flesta företag har upptäckt att det tar för lång tid att uppdatera och optimera budskap och utförande om man måste ta omvägen över en extern leverantör. (Så vida den leverantören inte själv har ett iterativt arbetssätt och kan docka in i organisationens olika team och stötta dem.) 

Men i denna första våg ser vi också en tendens till att organisationer ändå fortfarande sitter fast i de gamla traditionerna. 

När man skaffar sig egen kompetens inom budskapsformulering och design så är det till exempel inte ovanligt att man sätter dem tillsammans i till exempel en *inhouse-byrå* under/inom marknadsavdelningen.

Då har man behållit sina silos och inte byggt ett tvärfunktionellt team. 

Vad menar vi med det? Vad betyder egentligen *tvärfunktionellt* i samband med prototyper? Utgångspunkten är som vi tidigare sagt att utgå ifrån vilken kombination av kompetenser som är den bästa. Att titta på vilka som kan lösa uppgiften optimalt, istället för att utgå ifrån hur (den traditionella) organisationsmatrisen ser ut. Återigen, det här handlar inte om organisationsteori eller nya managementfilosofier. Hela den världen handlade om att effektivisera och förbättra de traditionella organisationerna. Som vi sagt tidigare bryr vi oss inte så mycket om matrisen; den kan få fortsätta se ut som den gör ett tag, särskilt om det skulle gå åt en massa tid till det innan ni kom igång med nya arbetssätt. Det viktiga är att sätta fart och testa dem. 

Men om vi använder just prototyparbetet som vårt experiment, då blir det också belysande: Om vissa kompetenser grupperas in under det som någon tycker är logiskt för en inhouse-byrå, då undrar man vad som händer med de yrkeskategorier som inte kommer med i den grupperingen, men som behövs i den nya arbetsprocessen? Vi har konstaterat att ett problem som orsakar den låga farten på digitaliseringen i allmänhet och på utvecklingen av kundupplevelsen i synnerhet, är att avdelningsgränser betyder möten och beslutspunkter för att arbetet ska gå vidare till nästa steg. Och det är det du och dina medarbetare ska undvika, eller i varje fall reducera så mycket det går. Saken är den att om du har alla människor du behöver för att göra något runt omkring dig, så behövs det inte särskilt många möten för att få jobbet gjort. Alternativt kan man säga att ni sitter i ett enda långt arbetsmöte tillsammans! 

För det är det som blivit väldigt konstigt på våra nutida arbetsplatser. Vare sig avdelningar med felaktiga gränsdragningar eller “aktivitetsbaserade” miljöer underlättar digitaliseringen. (Ett ord/begrepp som vi hoppas du inser att vi använder i betydelsen “att förflytta verksamheten in i 2020-talet”.) Framför allt inte om de aktivitetsbaserade miljöerna har regler kring hur länge ni får sitta några stycken runt ett bord --- hur länge ni får “paxa” det --- vilket många har för att undvika att det blir inaktivietsbaserat. Det vill säga att folk bara sitter på samma plats hela tiden. 

Men om det istället är så att ni använder på ett kreativt sätt använder lokalerna till att “organisera om utan en omorganisation”, då har vi ett annat läge. Då kan ni sätta upp sådana *virtuella team* som vi pratade om i första delen av boken\[länk\]. Med virtuellt menar vi i det här fallet inte att det är medarbetare som står av ettor och nollor (inga nollor alls!), utan a) inte följer er organisationsmatris, utan är ihopsatt för att ha bästa mixen för uppgiften i fråga. Samtidigt som det b) inte är ett *projekt*. Och därför inte heller någon projektgrupp. Eftersom vi (i de nya arbetssätten) inte jobbar vare sig i eller med projekt (längre). \[Behöver vi förklara varför, eller roffar vi bara till tidigare resonemang om det?\]

Låt oss backa bandet och förklara. För det är just här --- när ni ska tillverka er prototyp --- som det blir extra tydligt med skillnaden mellan det traditionella arbetssättet och det nya. 

Vi ska strax gå igenom hela teamet, alla hantverkarna vi behöver för att göra prototypen, men låt oss börja med att konstatera att om vi både behöver till exempel en designer och en front end-utvecklare, då är tanken på en inhouse-byrå under marknadsavdelningen en dålig idé. För om vi fortsätter med våra traditionella avdelningsgränser och prototypteamet måste ha möten med kollegor från en annan avdelning --- till exempel IT, om front end-kodare sitter där --- så är vi fortfarande kvar i det gamla, långsamma sättet att arbeta. Det behöver bokas ett möte där man ska gå igenom saker och bestämma vad som är nästa steg för var och en innan man ses nästa gång och när man ska ses nästa gång. 

Istället för att designers och front end-utvecklare sitter tillsammans och utvecklar prototypen tillsammans! Då är den klar på några dagar, istället för på några veckor. Och här har vi lyft lite på locket till hemligheterna bakom en snabbare digitalisering. Det får inte ta veckor (mer än en vecka = två veckor, alltså veckor i plural) att utveckla en prototyp, det får max ta en vecka. 

Precis som vi pratade om i första delen av boken\[länk\] är det viktiga att ha tvärfunktionella team som har ett *end-to-end*-ansvar för sin del av produkten eller tjänsten. Och den delen ska motsvara ett naturligt värdeflöde för kunden eller användaren. 

Prototyp-teamet är alltså exakt samma som det tvärfunktionella teamet!Alla i teamet gör prototypen *tillsammans*. 

Här kanske några management- eller organsisationskonsulter opponerar sig och pratar om behovet av specialisering, de olika kulturerna i olika yrkesgrupper och behovet av tydlig målstyrning. Att olika kompetenser behövs i olika grad under olika faser och att det är ineffektivt att inte ta hänsyn till det i planeringen/processen. 

Alla sådana saker är kloka argument och ingen tänker sig att vi ska radera ut och homogenisera de olika identiteter som olika kompetenser står för, tvärtom. Det handlar istället om att de inte ska stängas in i sina egna avdelningar, utan ta med sig sin yrkesroll och identitet till bordet. Och runt bordet sitter flera kompetenser och arbetar tillsammans.  

Självklart behövs det inte lika mycket kodning om ni till exempel ska göra en klickbar prototyp i Adobe XD, jämfört med om ni ska göra en prototyp som ska visas upp för besökare i live-trafik. Men det har visat sig med all önskvärd tydlighet att det går åt *mer tid* åt att planera, synka tider i kalendern, boka rum och resursplanera än vad man vinner. Du och dina kollegor vinner mycket mer tid, skapar mycket högre fart, om ni a) inte behöver ägna er åt någon resursplanering och mötesbokning för ni vet redan att ni ska sitta tillsammans och jobba i morgon också! Och nästa vecka! Dessutom ökar farten betydligt om ni b) samlar alla kompetenser som behövs för *helheten* av leveransen redan från början och under hela processen. Det visar sig nämligen då att den som ska koda har en massa bra inspel och idéer även om ni inte kommit dit än. Och när det är dag att koda har hen en helt annan förståelse för prototypen --- behöver ingen “inläsningstid” eller “brief” --- eftersom hen har varit med från början. 

Allt det här bygger på att det som är avgörande nu är som sagt kundupplevelsen och den är alltid *holistisk.* Fler saker samverkar till att skapa den. Allt från design och innehåll till funktion och animationer av objekt som besökaren ska interagera med. 

Tidigare har vi även i den digitala världen delat upp oss delleveranser som utgick från skrån och kanaler/utlämningsformer. Vi designade mallar först som sen kodades för att efter det fyllas med text och bilder. Och självklart är delar av detta vad som händer när en tjänst är live. Då jobbar vi till exempel med innehåll utan att designa om varje gång vi publicerar. Men när vi pratar om att utveckla kundupplevelse och att öka farten på den utvecklingen så är en av de största flaskhalsarna idag att de relevanta kompetenserna inte jobbar ihop. 

De sitter på varsina ställen och de arbetar i stafettprocesser där den ena kompetensen inte tar vid förrän den andra levererat sin bit. Och varje gång en sådan överlämning sker så behövs ett avstämningsmöte. 

Så får att öka farten sätter du och dina kollegor istället ihop ett tvärfunktionellt team --- samlar alla kompetenser som behövs runt ett bord --- och de tar också hand om prototypen. 

(Plus det vi har sagt innan? Hur stämmer detta med det? Är det inte samma team som definierar problem? Kanske ska den här texten flyttas dit?) 

Ett typiskt sådant team kan se ut så här: 

\- En beteendevetare som tolkar statistik och djupintervjuer med kunder och användare. Användarens alter ego. 

\- En designer

\- En skribent som både jobbar med innehåll, kommunikation och det som syns i interfacet

\- En som kodar det vi ser (front end)

\- En som kodar det vi inte ser (backend)

\- En som hjälper teamet att komma framåt om de kör fast i något som har med resten av organisationen att göra