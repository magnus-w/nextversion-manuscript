**Kopplingen till kundupplevelsen**

Ett av de viktigaste anledningarna vi har för att ändra sättet vi arbetar på är metaforen eller konceptet *kundupplevelsen*. Det är ett samlingsbegrepp för insikten att det inte längre räcker med att utveckla funktioner och innehåll som är bättre än andras. Vi måste också se till hur allt fungerar tillsammans. 

Det kan låta mer än självklart, men faktum är att vi under en lång tid pratat om och fokuserat på funktioner --- vad en digital tjänst kan göra för oss. Men precis som i exemplet med reseföretaget i föregående kapitel, så är det stor skillnad på *hur* en tjänst gör något. Egentligen pratade vi om i grunden samma sökfunktion som alla resesajter har. Men i exemplet utvecklade den researrangören hur den funktionen *presenterades.* Vilket visade sig ha oerhört stor kommersiell påverkan. 

Vi skulle kunna säga att begreppet kundupplevelse handlar om hur funktion, design och innehåll *interagerar* och blir en helhet. Vilket i sin tur i ännu större utsträckning ökar behovet av att arbeta tvärfunktionellt, i multikompetenta team. Det handlar inte längre om att göra A/B-tester med två punkters skillnad på typsnittets grad och upptäcka att alternativ B konverterar 0,3 procent bättre.  Utan det handlar om en i grunden helt och hållet alternativ upplevelse och att den konverterar 23% bättre. 

Men det räcker inte. 

Nu är det dags att lägga ihop de två begreppen mikrodisruption och kundupplevelse. 

Problemet som vi konstaterat med industrialismens linjära produktion har i stor utsträckning också drabbat de som givit sig i kast med kundupplevelsen. Det klassiska misstaget är att producera upplevelsen för en hel sajt eller en hel tjänst innan man börjar utvecklingen. (Mycket för att det är en gammal tradition i designbranschen, ett måste i den analoga världen där hela originalet till den här boken behövde vara klart innan någon kunde börja trycka den. Eftersom man inte kostnadseffektivt kunde trycka och distribuera den i delar. Det är också en av anledningarna till att den här boken blivit betatestad i delar med hjälp av något som heter *GitBook*\[länk\].) 

Att istället utveckla upplevelsen pö om pö, modul för modul, precis som reseföretaget gjorde med sin sökmodul är en förutsättning --- eller kanske snarare ett recept --- för mikrodisruption av kundupplevelser. Det finns två stora fördelar. 

1\. *Fart* - Utvecklingsfarten ökar massivt när du skivar elefanten istället för att ta dig an hela på en gång. Både för att det blir mindre munsbitar för organisationen och för att du får fler *läropunkter.* Fler tillfällen till interaktion med användare och kunder. Flera tillfällen att lära sig på vägen. 

2\. *Risk* - Du testar och lanserar bara en modul i taget. Om det skulle visa sig att det är något blev galet så är det bara en delmängd det handlar om. Och det är mycket lättare att ändra tillbaka till föregående modul, än att ändra tillbaka en hel sajt. 

Den stora skillnaden är att vi applicerar det här modulära resonemanget på hela kundupplevelsen och inte bara på enstaka funktioner. Vi applicerar det även på *koncept.* Invändningen som några ibland har är att det i så fall kan spricka lite i helheten under perioder. Tänk till exempel att en modul med väldigt annorlunda design lanserats och att det kan störa helhetsintrycket. 

Svaret är dels att först göra användartest och live-test i begränsade delar av trafiken. Då får du både reda på om modulen är en förbättring eller inte och om den påverkar helheten negativt innan du lanserar den. Och dels att skiva elefanten i en sådan ordning att så stora skillnader i upplevelsen aldrig är live under några längre perioder. 

Men, invänder vän av ordning, som i det här fallet också är lite påläst när det gäller digital historia: Är det inte precis det som agila utvecklingsmetoder som till exempel LEAN UX innebär? Det stämmer alldeles utmärkt --- i teorin. Ett autonomt och tvärfunktionellt team som har “end-to-end-ansvar” för sin del av en produkt borde inte ha en flaskhals just kring kundupplevelsen. Har de flaskhalsar borde de i så fall kunna uppstå varsomhelst, rent logiskt?

Rent logiskt borde det vara så. Men i den övergångsfas som i princip alla organisationer (åtminstone de som fortfarande vill vara vid liv om tre år) befinner sig i har vi upptäckt ett problem. Och det har mycket att göra med kombinationen av olika yrkeskulturer och att vi kommer från en värld där vi jobbar i silos. 

\[Bild: Ett org-chart med silos och i två av dem finns figurer med olika attribut, till exempel basker och målarpensel för en och linjaler, glasögon och vinkelhakar för en.\]

Om vi backar bandet, vad är det vi vet? 

Jo, att börja utveckla hela kundupplevelsen (funktion så väl som design) iterativt är ett måste för att få upp farten. Och får du inte upp utvecklingsfarten av den digitala kundupplevelsen blir du ifrånsprungen av andra som gör det. Observera att vi inte säger att du blir lämnad bakom av de som har en “bättre” kundupplevelse. Vi pratar bara om hur utvecklingen av kundupplevelsen går till. Här har så många gått snett under de senaste fem, sex åren för de har försökt sig på en genväg. Antingen har någon expert eller konsult mot höga arvoden berättat hur en “bättre kundupplevelse” skulle vara beskaffad och så har organisationen satt igång att tillverka just den typen av kundupplevelse. Eller så har ett företag hakat tag i någon av alla de (kortlivade) trender som fluktuerat i den digitala världen under de senaste åren. De har haft en marknads- eller kommunikationsavdelning som gått all in på sociala medier och helt negligerat företagets egna kanaler. Eller de har satsat allt “jobba med design” eller trott att kundupplevelsen inte kan bli vad den borde om de inte byter webbplattform och därmed spenderat två år på att göra “en ny webb”. 

Oavsett vilket så har de inte jobbat med en holistisk (och iterativ) kundupplevelse, utan det är någon särskilt kompetens, någon avdelning, som har tagit lead. Och på det sättet har man samtidigt skapat en flaskhals för den holistiska kundupplevelsen; den som skulle behövas för att skapa konkurrenskraft. 

En kompetens, en yrkesgrupp, i taget och silos är med andra ord både en dålig kombination och på sätt och vis två sidor av samma mynt. Och kulturtraditionerna inom respektive yrkesgrupp bär ett stort ansvar.

**Å ena sidan**

A) De agila arbetssätten uppfanns av ingenjörer och var från början till för tillverkningen av kod. (Och bilar!) I takt med att Internet växte blev kod något som omfattade mer än mjukvara i form av *program* och började istället omfatta också innehåll, form, färg. Då insåg man att de agila arbetsmetoderna också lämpade sig väl för *koden för upplevelsen,* men glömde att ursprunget till klassiska funktioner och klassisk design är väldigt olika. Man kan inte skriva en kravspec för en design samma sätt som man kan göra för en funktion. 

Det allra enklaste sättet att se ett konkret uttryck för det här grundläggande problemet är när en Product Owner eller en front end-utvecklare i ett agilt team säger “Men den här *User Story:n* behöver design/UX”. 

En User Story är som en arbetsuppgift för ett utvecklingsteam, uttryckt som den nytta den kommer att innebära för besökaren på en sajt eller användaren av en mjukvara. Det är ett oerhört smart koncept, både för att du med hjälp av User Stories delar upp arbetet i så små, oberoende byggblock som möjligt. Samtidigt som det alltid är fokus på den som ska använda det du bygger. Det kan låta så här: 

“Som besökare vill jag kunna logga in på sajten för att kunna ta del av mina sparade dokument. Och när jag loggar in vill jag kunna använda Facebook, Google eller email. Har jag en gång registrerat mig med email vill jag kunna få ett nytt lösenord skickat till mig om jag glömt det jag hade.”

Men, som sagt, User Storyn säger ingenting om hur inlogget ska se ut eller fungera. Ska det vara en stor röd knapp med vit text som säger “Logga in!”? Ska fälten för email och lösenord fällas ut med en animation? 

För femton år sedan ansågs det inte spela så stor roll. Herregud, alla visste väl hur ett inlogg såg ut och fungerade? Bara det faktum att man skulle ha ett som fungerade när User Storyn var klar var stort nog! Den som kodade hade antingen lite känsla för hur saker skulle se ut eller härmade andra login. Och rent teoretiskt var det kanske också rätt. Det var viktigare att ha ett än hur det såg ut. Plus att man kunde fila på hur det såg ut efter att man lanserat. Fast om du minns så var också lanseringarna en big deal och det betydde att man gav sig på nästa viktiga funktion istället. Saker som “måste” ut. 

Går vi tillbaka till själva citatet om att User Storyn saknar UX eller design, så säger det också att denna design eller UX kom någon *annanstans* ifrån. På ett sätt säger det sig själv: Det går inte att beskriva designen som ska kodas med ord, på samma sätt som andra “krav”. User Stories innehåller, i sitt ursprungsformat, inte design eller UX. Designen måste istället *bifogas*. Det måste följa med skisser på hur det är tänkt att inlogget ska se ut och upplevas. 

När webben växte och blev till den viktigaste kanalen för alla organisationer eftersom det dels var en kanal de själva ägde och kontrollerade och dels var en kanal som alla Google-sökningar landade på, så blev det också rätt viktigt hur det där inlogget såg ut. Det behövde vara samma typsnitt och färger som ett företag hade i sin corporate identity. Det fick inte sticka ut från resten av sajten som en skönhetsfläck för då skulle sidan ge ett oseriöst helhetsintryck. Som om butiksskylten hängde på svaj. 

Men trots den ökade vikten av design och UX så ändrade man inte på arbetsprocesserna. Utgick man från User Storyn så kom design och UX fortfarande någon annanstans ifrån. Från en annan yrkeskategori med andra kulturtraditioner än ingenjörerna, från en annan avdelning, från en annan silo. 

**Å andra sidan**

B) Inom kommunikation, marknad och produktutveckling har man arbetat med design så som vi känner igen det sedan anda hälften av 1800-talet eller från 1920-talet, beroende på vilken skola man anser sig tillhöra. Men som vi redan konstaterat alltid som en stafett. De som designat produkten har gjort det först och sen har marknad tagit vid. Undantag som bekräftat denna regel har också stått ut i form av kommersiella framgångar. (Dieter Ramms T1000-radio för Braun, Jonathan Ives produkter för Apple, kvinnlig designer...) I takt med att massmedia föddes har också marknadsavdelningarna i större och större utsträckning förlitat sig på externa experter/konsulter för att designa kommunikationen, hela koncept och varumärket *image*. Detta i kombination med ett sent uppvaknade har gjort att traditionella kommunikations- och marknadsavdelningarna befinner sig i en paradox. Dels är de den avdelning som kulturtraditionellt ligger närmast design och UX. Och dels har de i 60-70 år outsourcat den typen av tjänster så de är inte uppdaterade när det gäller hur man organiserar sådant arbete. 

När företaget nu dessutom äger de viktigaste kanalerna för kundupplevelsen så går det för långsamt om man hela tiden ska vända sig till en extern konsult för att utveckla design. Åtminstone om den konsulten inte heller arbetar iterativt. 

Men på samma sätt som kulturtraditionen bland ingenjörer sett till att design sker utanför den gängse arbetsprocessen, så har kulturtraditionen hos marknadsavdelningar och inom design inte hjälpt dem att förstå iterativa arbetssätt. Självklart är det mänskligt att börja skoja om saker det för tillfället tjatas om, men om du vill vara med om något verkligt underhållande kan du fortfarande fråga folk på marknadsavdelningar eller reklambyråer vad att arbeta agilt betyder. Förutom den helt naturliga försvarsmekanismen är det alltid intressant när människor uttalar sig kategoriskt utan att ens teoretiskt satt sig in i själva ämnet. En psykolog skulle då fråga sig varför försvarsreaktionen är så stark? 

(Den här kulturkrocken har bland annat lett till märkliga mellanlägen där utvecklingen av webben hamnat någon annanstans än hos marknad. Men idag gått det inte att jobba så.)

Även om marknad borde vara den avdelning som “förstår” design och UX, så har en tradition av outsourcing, “allt först”-produktionslogistik och auteurmyter satt käppar i hjulet och skapat flaskhalsar för ökad fart i utvecklingen av kundupplevelsen. Med “allt först” menar vi att i typiskt designprojekt eller i produktionen av en reklamkampanj, har den traditonella marknadsavdelningen producerat skisser och sen artefakter (designelement, foto, film, text, etc) för *hela* kampanjen, *hela* projektet innan nästa steg i projektet tar vid. Vilket ofta är en presentation för ledningsgruppen och sen publicering. 

Förklaringar har alltid handlat om att detta arbetssätt dikterats av de traditionella mediernas logik, men den ursäkten stämmer inte. Även här har det funnits undantag som bekräftat regeln, företag som istället för att göra hela kampanjer publicerat “en annons i taget”, lärt av resultaten och sen producerat nästa annons och de som gjort så har varit mer kommersiellt framgångsrika. (Det lustiga är att vi oftast hittar sådana aktörer på varsin sida om storleksspektrumet: Antingen är det företag med väldigt stor annonsbudget som till och med haft “experimentvarumärken” för att testa idéer innan de satsat fullt både dem. Eller små företag som inte annonserat mycket men bestämt sig för att varje enskild publicering ska bli bättre och bättre.) Oavsett hur denna allt först-logistik blev legio är den unikt olämplig i en digital värld där vi inte bara kan jobba iterativt med varje sida, vi kan göra det med varje modul på sidan. 

Eftersom de organisationer som vaknat upp kan se bristen på logik i att stanna kvar i allt först-världen är kanske auteur-myten svårare att hantera. Den bygger på tanken att det finns en upphovsperson bakom (bra) deign. En *designer*. Men om vi låter individuella auktoriteter styra, så vet vi vad som händer. Det blir precis samma problem som vi tidigare hade med chefen, ledningsgruppen och antalet beslutspunkter. För det spelar ingen roll om den som bestämmer hur saker ska se ut är “den mest betalda personen i rummet” eller om det är den mest seniora personen från en viss yrkeskategori. Det är *kunden* eller *anvöndaren* som bestämmer vad som är bra design, bra budskap, en bra upplevelse. 

Så då kan vi spara in på dyra löner till duktiga designers och UX:are och vår kundupplevelse kommer att bli någon slags minsta gemensam nämnare som inte sticker ut alls i konkurrensen? 

Tvärtom. I en iterativ utvecklingsprocess går det *ännu snabbare* att komma fram till bra resultat om man har begåvade medarbetare. I varje iterationsrunda kommer man längre fram. Och eftersom den digitala världen har ökat fragmenteringen (fler kanaler, fler budskap per dag) så är det nu ännu viktigare att sticka ut från mängden. Det vi pratar om i den här boken är hur du ännu snabbare ska hitta ett sätt att sticka ut som fungerar ännu bättre. 

Nu har vi tittat på flaskhalsen för utvecklingen av kundupplevelsen utifrån två olika avdelningars perspektiv. Och konstaterat att de bägge har sina olika problem med vad vi skulle kunna kalla *modern upplevelseutveckling.* Det låter med andra ord som att de agila arbetsmetoderna behöver uppgraderas för att integrera design och som att marknadsavdelningarna behöver börja jobba iterativt? 

Både ja och nej. 

Det stora problem är uppenbarligen att detta sker på två olika avdelningar som förutom att de är varsina silos utan tillräckligt med kontakt med varandra också utvecklar sina egna, kontraproduktiva kulturer. 

Istället måste vi ta tjuren vid hornen och inse att de avdelningar, de silos, vi har idag kommer från en annan värld än den digitala. Det är dags att göra sig av med våra traditionella silos. 

Men hur gör du det? Det låter som en massiv omorganisation, kanske den största under de senaste 150 åren? 

Japp, det stämmer. Men säg inget. Att göra total omorganisation på ett bräde skulle ta lång tid att genomföra och det är inte så säkert att det blev rätt på ritbordet. Känner du igen resonemanget? 

Löningen är med andra ord att *inte* göra “allt först”. Du behöver inte börja med att omorganisera. Det finns ett annat, iterativt sätt och det är det som den här boken handlar om och det har mer med arbetssätt än organisation att göra. 

För att genomföra denna iterativa, under radarn/gerilla-omorganisation av arbetssätten behöver du ett antal verktyg till din hjälp innan du kan sätt igång. 

 

Vad kännetecknar då de verktyg som skulle hjälpa er att sätta igång er mikro-disruption? 