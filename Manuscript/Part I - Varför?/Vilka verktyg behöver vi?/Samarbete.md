**Samarbete/Samproduktion**

Det var som sagt ingen slump att vi använde samarbete som ett (internt) exempel på värdeflöden. Men vi snuddade bara vid ämnet. Faktum är att det kanske är det största frågan för digital innovation överhuvudtaget och vi kommer att djupa ordentligt i den framåt. Bakgrunden ligger både i processer och kultur. Många säger att vi befinner oss i den största förändringsfasen sedan den industriella revolutionen och en av anledningarna till det är vad som händer med de strukturerna vi fick då. Som vi faktiskt fick redan då. De avdelningar som de flesta företag är indelade i idag har inte ändrats i grunden sedan industrialiseringen. Det har kommit några nya, eller gamla har fått nya namn, men de *stitter ihop* på samma sätt som förut. Löpande bandet har fått många uppdateringar, inte minst av Toyota på 1950-talet när de som jobbade vid bandet fick makten att stänga av det, men har i princip varit detsamma fram till helt nyligen hos vissa, progressiva företag. 

Framför allt har kulturen i våra organisationer i princip varit \[synonym eller bra med samma som ovan, medveten upprepning?\] varit densamma. Nu kastar sig flera upprörda läsare över sina mobiler för att posta kommentarer på Flashback eller ännu bättre på XXXXX \[länk till diskussionsforum för boken\]. Kastar vi här bort hundra år av managementutveckling? Slänger vi bort allt Harvard Business School har producerat fram tills nyligen och alla Peter Drückers tankar? Inte alls. Självklart har vi haft en ständigt pågående utveckling av organisationsteori och av det vi på nysvenska brukar klumpa ihop under begreppet *management*. Men all denna forskning, all denna metodutveckling har så att säga skett inom fabrikens dörrar. Vare sig det har handlat om tjänsteföretag eller industri så har de grundläggande strukturerna och förutsättningarna alltid varit desamma. För att göra en parallell med något som gjorde det löpande bandet berömt, så har förbränningsmotorn självklart genomgått en fantastik utveckling under de senaste hundra åren. Det är ganska stor skillnad på en T-Ford och den senaste Mustangen. Men väldigt lite av den utvecklingen kan vi dra nytta av ny när vi ska bygga elmotorer. Det finns självklart praktiska saker som vi tar med oss som till exempel smörjning och bromsar, men det är detaljer i förhållande till något som är en stor, konceptuell förändring. 

De av läsarna som nu lugnat ned sig något, eller kanske bara inte hann posta elaka kommentarer, tänker måhända att det vi nu är inne på är förklaring till varför vissa experter säger satt vi står inför dinosauriernas död. Att det här är anledningen till att en del står på barrikaderna och säger att alla stora, gamla företag kommer att dö och att det istället kommer helt nya. Och det kan mycket väl vara domedagsprofeternas utgångspunkt, men i så fall har de inte läst på sin historia. 

XXXXXX är USA:s 37:e största retailföretag och det är som alla förstår ganska stort när man konkurrerar med Walmart, GAP och H&M. (De omsätter 000 $MD) Men det är också landets allra första klädföretag. De startade sin verksamhet i Boston 1720 \[kolla årtal\] och då var allt de sålde tillverkat för hand. Med andra ord drog de igång innan den industriella revolutionen, eller de var åtminstone inte själva industrialiserade. Men sen blev de det. Och sen anpassade de sig igen till den stora nydaningen i deras bransch kring det förra sekelskiftet, då e-handelns föregångare postorder såg dagens ljus. För att sen --- just det, adaptera igen --- till medelklassens stora tillväxt under efterkrigstiden och idén om att *shoppa* som föddes då. 

Att just XXXXX sätter fart på sin digitala utveckling och fortsätter in i framtiden är naturligtvis inte givet på grund av deras historia. Men vi kan lugnt konstatera att de visat en stor förmåga att anpassa sig och förändra sin verksamhet i takt med tiden, eller kanske till och med lite före tiden. (Vilket så klart är en nyckel.) Med andra ord kan man inte alltid ta upp exemplet med svenska Facit och hur de inte trodde på elektroniska räknare och gjorde aldrig om sina tillverkningsprocesser av mekaniska räknare. Som var jättebra --- för att vara mekaniska. Ganska ofta får man höra den historien som ett exempel på hur ”gamla” företag går under när det kommer en ”ny” tid. Som XXXXX och hundratals andra exempel visar så är det naturligtvis mycket vanligare med organisationer som anpassar sig till de nya tiderna. 

Och det vi ska syssla med i den här boken är just *hur* du utvecklar dig och din organisation. Vare sig den är ny eller gammal. För det finns en hel del verksamheter inom e-handel, gambling och annat som var tidiga på nätet som arbetar lika gammeldags som ett bommulsföretag i Manchester, cirka 1824. Framför allt hur du gör det snabbare, så att du inte bara behåller din konkurrenskraft utan får en ännu starkare. Vare sig om vi menar som individ på arbetsmarknaden eller som företag (på världsmarknaden).

Så, de linjära processer våra organisationer arbetar efter har inte ändrats strukturellt även om de genomgått sina egna, avgränsade utvecklingar. Vad betyder det i klartext? Till exempel att marknadsavdelningens arbete fortfarande, i en majoritet av företag, kommer efter att produktionsavdelningen blivit klart med sitt. Och att det i sin tur är organiserat i en slags minisilos (mikrosilos) som många avdelningar har. På marknad och kommunikation är det ofta indelat per kanal. De som jobbar med PR, de som jobbar med den egna webben, de som jobbar med sociala medier. 

Nu kan du invända att det är ganska nyligen som företag blev sina egna  publicister och de facto mediahus, så vi kanske borde ge dem lite Slack?  (Ja, det borde vi --- det vill säga appen, därav det stora S:t!) Det stämmer, men det betyder inte att de ska börja med att gå in i dåliga vanor. Kanalindelningen har länge varit en suboptimering av verksamheter så det finns ingen anledning att förlänga den. Vi kan titta på utvecklingen inom den ursprungliga “kanalbranschen”, inom mediaindustrin, för att se tydliga exempel. 

Hur många omorganisationer har inte SVT gjort i sin produktionsapparat? Är det listigt att dela upp webben och teve som två olika kanaler? Är det listigt att skilja på textproduktion och rörligt? Eller är det smartare att ha en redaktion med alla nödvändiga kompetenser runt ett och samma bord och så producerar de tillsammans en och samma nyhet, eller någon annan innehållsmodul, för alla kanaler? Det var därför Amazon inkorporerade ljudböcker i sin verksamhet, så att jag som publik själv väljer när jag vill lyssna och när jag vill läsa. Och deras appar håller automatiskt reda på var i boken jag var när har slutade så att audioboken tar vid där jag lade ifrån mig e-boken. 

Värdeflödet sätts igång av konsumenten och användaren. Hen vill ha något eller få något utfört och börjar visa sina intentioner via digitala beteenden. Det sätter igång en kedja av olika leveranser som behöver hända för att hens behovs ska tillfredsställas. Alla som behövs för att den kedjan ska bli hel och för att kunden ska bli nöjd behöver jobba tillsammans. Behöver samarbeta och behöver samproducera den digitala upplevelsen. Att ett team på detta sätt har ansvar för en hel kedja brukar kallas från *end-to-end-*ansvar. Ett begrepp som försöker trycka på att kedjan/värdekedjan är obruten. 

Och det är det viktiga här. För att öka farten, för att öka både kvalitén och effektiviten, behöver vi se till att skapa obrutna samproduktionskedjor. Där samproduktion betyder att kollegor med olika kompetenser tillsammans producerar det som kunden konsumerar som den holistiska upplevelsen. Ett klädesplagg är inte längre bara plagget, utan hur själva shoppingupplevelsen ser ut och fungerar. Hur inspirerande är den? Hur lätt är det att hitta det jag är ute efter? 

Men hur bryter man en samproduktionskedja? Om de som behövs för att kunden, publiken eller användaren ska få sin helhetsleverans sitter på olika avdelningar, i olika silos, behöver de ha avstämningar under produktionskedjans gång. De behöver ha möten. Och möten behöver planeras in, man behöver hitta en tid då alla kan. Den tiden finns sällan den här veckan, tanke på hur fulla allas kalendrar är. Så vi får ingen avstämning förrän nästa vecka och med andra ord tar det mer än en vecka innan kedjan rör sig ett steg framåt. Men vi kan väl ha stående avstämningsmöten? Bra idé! Då behöver vi inte planera in dem. Fast snart har vi så många olika stående möten med olika avdelningar och olika sammanslutningar av människor att det inte finns något tid att arbeta! Eller så att det blir svårt att få plats med några andra möten som dyker upp och är viktiga. 

Alla möten där medlemmar från en avdelnings ska stämma av med medlemmar från en annan för att leveranskedjan ska kunna ta ett steg framåt är exempel på långsamma arbetssätt. Alla möten som handlar om att uppdatera status på ett projekt eller göra presentationer för att få godkänt att ta projektet till nästa steg är exempel på möten som inte behövs om ett tvärfunktionellt team samproducerar leveransen istället. 

Med andra ord är nya former av samarbete och samproduktion kärnan i de nya arbetssätten.  

Vad med den kulturella dimensionen? Under senare år har den fått alltmer fokus, men inom det ämnet har vi sett många så kallade solnedgångseffekter. En liknelse som anspelar på att himlen lyses upp ordentligt just innan solen går ned och försvinner. Ta detta med ”värdebaserade” eller ”värderingsbaserade” organisationer, som är ett av de senaste exemplen på hur man försöker systematisera kulturfrågan. 

Det är klart att det är mycket lättare och roligare att jobba tillsammans med människor som brinner för samma sak. Men alltför många gånger är de värderingar man listar mer i stil med att vara emot diskriminering. Självklart är det positivt att vara emot diskriminering, men det är något som redan är inskrivit i vår grundlag att vi inte får diskriminera varandra. Ett företag som tar upp det som en av några få värdering de sätter fokus på, visar snarare att man har problem inom området och kanske borde göra något mer konkret åt problemet. Det är samma sak som att ha en *Code of Conduct* som bara upprepar det som redan står i arbetslagen eller är rena självklarheter, som att “Hos oss behandlar vi alla bra”. Eller om en massa svenska företag har “Dare” som en av sina tre värderingar i sin värdegrund, vad betyder det för den som ska söka sig dit? Att de inte orkade göra arbetet ordentligt och hitta något som både är en värderingen enligt ordets rätta bemärkelse och något som är unikt för dem? Eller att de använda samma konsulter som alla de andra för att ta fram värderingarna? 

Självklart krävs det mycket mer än going through the motions och att ha floskler som värderingar bygger naturligtvis inte en kultur som är stark, attraktiv och som genererar resultat. Det är inte ord som bygger kultur, det är *handlingar*. Detta sentida fokus på värderingar och värdegrunder som vi ser en inflation i, är snarare ett symptom hos traditionella organisationer när de stöter på friktionen med omvärlden som de stora förändringarna nu skapar. När man behöver rekrytera nya medarbetare med spetskompetens och de ställer frågor som ingen tidigare gjort så försöker organisationen hantera det. 

De moderna arbetssätten bygger som sagt på autonoma team med så mycket end-to-end-ansvar som möjligt. (De ska själva kunna lansera.) Och i denna autonomi ligger också att de själva får bestämma mycket av hur de vill arbeta och vad de tycker och tänker. Självklart inom de ramar som vi dels kommit överens om i det sociala kontraktet där vi bor och arbetar, dels i lagar och regler och dels i organisationens mål. 

Vilket osökt leder oss över till de senaste årens strålkastarljus på *ledarskap*. Gärna använt i formuleringar som att ”det är viktigt med ledarskap”. Andra löper hela linan ut och säger att ”det är viktigt med *bra* ledarskap”. Men utan att definiera vad det då är. 

Detta strålkastarljus på ledaren är en av de starkaste solnedgångseffekterna vi ser just nu. Du uppmärksammade säkert ordet “autonoma” i stycket ovan, vilket står för att teamen som arbetar enligt de nya arbetssätten är “självstyrande”. (Lite på samma sätt som Åland är en autonom region i förhållande till Finland.) Så antingen beror ledarskapsfokuset på att de som representerar ledarskapet också känner friktionen från omvärlden och reagerar på den. Fast ger oss en väldigt oreflekterad, *knee jerk*-reaktion(svenska?). Som att just när ledarskapet är som mest ifrågasatt sedan den industriella revolutionen, då upprepar vi gång efter gång hur viktigt det är. I verkligheten är det kanske så att inom de moderna arbetsmetoderna så har det aldrig varit mer ointressant med “ledarrollen” än vad det är nu. 

En ganska tydlig ledtråd är att det här kapitlet handlar om samproduktion, inte hur vi ytterligare ska effektivisera *command and control*. Den viktigaste anledningen är farten i sig själv. Som vi såg kan vi inte hålla på och ständigt stämma av och ständigt ha beslutspunkter innan vi får gå vidare till nästa steg i kedjan, för då går den digitala utvecklingen alldeles för långsamt. Dels generellt, men också specifikt i jämförelse med de konkurrenter som redan anammat de nya arbetssätten och därmed redan är snabbare. En annan anledning är att vi har en så snabb förändringstakt att “ledaren” inte längre är den som vet bäst. Det är därför värdekedjor börjar i kundens behov. Och, som vi kommer att prata mycket om längre fram, det är därför de nya arbetssätten handlar om att formulera hypoteser och testa dem, istället för att fatta beslut. 

Istället vill vi effektivisera samarbete och samproduktion. Om vi har en självgående team så betyder det att ledaren, så som vi traditionellt definierat hen, inte längre behövs. Det behövs ingen som “leder teamet”. Det behövs ingen projektledare. Teamet är som sagt självgående. Det leder sig självt. Och om ingen leder teamet, då behövs ingen som leder den som leder teamet. Et cetera. 

Det som istället behövs är folk som *hjälper* teamet. Som hjälper dem att samarbeta bättre. Som hjälper dem om det uppstår problem som hindrar dem att komma framåt. Som hjälper dem att genom att förmedla mål som synkar med resten av organisationen. 

OK, så betyder det här ännu mer *teambuilding*? Nej, snarare tvärtom. (Eller ja, för det team som vill göra sådant.) Teambuilding är precis som solnedgångsvärderingar: Något som behövs när de rätta arbetssätten inte finns på plats så det därför uppstår friktion. 

Det som istället behövs är att vända upp och ned och ut och in på organisationsmatriserna. Det som förut var “ledningen” är nu en slags serviceorganisation åt de autonoma teamen. Några som försöker hålla sig kvar med åtminstone ett lillfinger i den gamla, traditionella världen säger att teamet behöver en *coach*. Fast inte i form av sportmetaforen, för ett självstyrande team är just själv*styrande.* De använder empiri för att ta reda på vad som är bra beslut och dåliga, så de behöver inte att någon talar om för dem hur de ska spela. Om man absolut måste använda sportmetaforer, även om det oftast är bortom vår förståelse/horisont varför en sysselsättning som saknar värdeskapande och mål (!) är så populär att använda när det gäller organisationer, så är den närmaste liknelsen en helt annan. I så fall kan vi säga att ledarens motsvarighet för det moderna teamet är inte coachen, utan materialaren. Eller materialen kombinerat med läkaren. De som servar teamet med vad de behöver för att lyckas och som hjälper till om något gått sönder eller inte funderas om det ska. 

Det kan låta lite knasigt eftersom “bra på att samarbeta” inte är något nytt uttryck i våra organisationer. Särskilt inte under utvecklingssamtal. Men saken är den att med våra traditionella organisationer och vårt traditionella sätt att organisera arbete kan vi aldrig nå upp till de farter och den kvalitet som vi kan med de nya arbetssättens ökade samproduktion och ökade grad av samarbete. Det spelar ingen roll hur många livs- eller teamcoacher du tar in, hur många ledarskapsutbildningar ni går, hur många självutvecklingskurser du själv går. Så länge du och din organisation fortsätter att använda de traditionella arbetssätten spelar det inget roll hur mycket ni optimerar inom dem. 

Ni kommer ändå aldrig upp i den fart som den nya arbetssätten representerar. 