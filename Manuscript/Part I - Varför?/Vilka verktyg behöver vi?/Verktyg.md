**Vilka nya verktyg behöver vi lära oss att använda?** 

Vid det här laget vet vi redan två saker. Ovanstående feta formulering har en tendens att vara en kuggfråga. Och vi vet att vi ska själva ta reda på svaret utifrån våra och våra kunders behov, inte lyssna på buzzwords eller självutnämnda experter som hävdar att de säljer det nya svarta. 

Icke desto mindre finns det en uppsättning med digitala arbetsverktyg som är en förutsättning för det vi kommer att lära oss i resten av boken. Eller rättare sagt, det finns ett antal *sorters* verktyg som markant underlättar för den som vill öka farten på sin digitala utveckling. Inom dessa kategorier finns det sedan olika tillverkare, olika specifika tjänster, men vilken av dem du eller ditt företag väjer är mer tycke och smak. 

Det var heller ingen slump att ökat samarbete var exemplet nyss -- som vi kommer att lära oss är det en av de viktigaste ingredienserna för att sätta fart på digitalisering eller öka dess fart. Därför att det också en viktig kategori av verktyg. Faktum är att vi kan dela in verktygen i fyra huvudkategorier: 

a) Beteende

b) Samarbete/Samproduktion

c) Upplevelse

d) Utveckling/Process/Flöde
