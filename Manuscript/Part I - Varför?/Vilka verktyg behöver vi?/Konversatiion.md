1\. Konversation

Därför använder digitalt framgångsrika organisationer samarbetsverktyg som liknar tjänster vi känner igen från internet mer än sådant vi känner igen från företagsvärlden. Gruppchat istället för mail, wikis i molnet där alla kan skapa ”sidor” som kan innehålla text, bilder och filmer istället för servrar där man lagrar dokument som ingen kan öppna utan att ha rätt program. Och molntjänster med versionshantering så att alla kan jobba tillsammans med en artefakt, istället för att den ska lämnas över från den ena till den andra i en (linjär) stafett. 

Gruppchat började visa sin effektivitet i slutet av 1990-talet när Open Source-rörelsen behövde länka samman många utvecklare som fanns på vitt skilda platser över hela världen. Man upptäckte snabbt hur ineffektivt det var att maila runt till varandra, eftersom det kunde resultera i enorma mailtrådar där det till slut blev väldigt svårt att hitta vad någon sagt eller kod som de hade skickat. Email var ju heller aldrig tänkt för att föra konstruktiva diskussioner, utan som en elektronisk version av brevet: Du skickar något till en mottagare, ni kanske har en kort brevväxling kring detta och sedan är det klart. Mail blir också till en linjär kö i din inkorg där till och med de bästa emailprogrammen inte klarar av att filtrera enligt vad som är viktigt för dig. En lite komisk effekt av detta är den uppsjö av tips, böcker, kurser och tilläggsprogram som ska hjälpa dig att prioritera i din inkorg. Olika filosofier som ”Zero Inbox” eller sorteringar med taggar och mappar. Ett mycket enklare alternativ är att inte använda mail för den typen av arbetsuppgifter det inte är lämpat för. 

Det borde med andra ord inte komma som en överraskning att Slack\[[slack.com](http://slack.com)\] -- en tjänst för teambaserad chat för alla devices -- nu växer så fort att det är det snabbast växande arbetsverktyget sedan skrivmaskinen. Slack slår Word, Excell och alla andra kända program med hästlängder och har efter bara fem år redan 600 miljoner användare. Andra populära alternativ är HipChat\[[atlassian.com/hipchat](http://atlassian.com/hipchat)\] och XXXXX. 

Alla har de gemensamt att du kan skapa kanaler för olika team och olika ämnen. De kan också länka till vanliga molntjänster som Google Drive och Dropbox och på så sätt kan teammedlemmar hitta artefakter de och andra jobbar med utan att de är ”bifogade”. 

Slack är internt och mail är externt.

En annan viktigt aspekt är att de som nyligen kommit ut på arbetsmarknaden och de som kommer ut på den under de närmaste åren inte använt mail i någon större utsträckning och inte heller gillar det. Och i kampen om talanger blir den digitala arbetsmiljön precis lika viktig, om inte viktigare, än den fysiska.


