**Guide/Läsguide**

Del 1. Varför? *-* \[Sida - Länk\]

Hur kommer det sig att vi befinner oss i den situationen vi är i? En situation där i princip alla traditionella organisationer måste ändra sina arbetssätt. För att förstå vad man ska göra, behöver man veta varför man ska göra det. 

Den här delen av boken ger bakgrunden till hur det kommer sig att traditionellt organiserade företag och team inte längre fungerar i den digitala världen. Den bakgrunden och historiken gör det enklare att förstå skillnaden mellan nu och tidigare. Vad som är den konkreta skillnaden mellan att arbeta traditionellt och med vår tids arbetssätt. 

*Varför måste du och din organisation förändra er? -* \[Sida - Länk\]

Vad är det som gjort att förändringstakten ökat? Varför måste vi kunna utveckla vår kundupplevelse snabbare? Och hur kommer det sig att snabbare i det här fallet inte betyder mer stress utan mycket mindre? 

*Vad är det som händer med teknologin och vad behöver man kunna om det? -* \[Sida - Länk\]

Nästan alla som pratar om den digitala världen är teknikfokuserade. I medier, på bloggar och i poddar dras det stora växlar på nya appar, nya tekniker, nya plattformar. Problemet som många organisationer (och individer) lider av är att om du inte förstår helheten  och drivkrafterna i det nya paradigmet, så spelar det ingen roll vilken teknologi du har till ditt förfogande. Det finns tre huvudfaktorer som gjort att vi befinner oss där vi är och som vi går igenom i det här kapitlet, nämligen de tre M:en: *Mobilen*, *Molnet* och *Maskininlärningen*. Du behöver inte kunna tekniken bakom dessa i detalj, men du behöver förstå vilka sorts förmågor de ger en organisation som utnyttjar dem rätt. Och hur du utnyttjar dem rätt. 

*Mikrodisruption -* \[Sida - Länk\]

Ett populärt ämne inom digitaliseringen är de aktörer som kommer från ingenstans och vänder upp och ned på en hel bransch. Sådana som AirBnB och Spotify. Det är också väldigt populärt att säga hur sådana aktörer kommer att vinna och hur de gamla företagen --- dinosaurerna --- kommer att försvinna. Kärt barn har många namn, men det är vanligt att kalla dem för disruptörer. Men det färre pratar om är att digitaliseringen inte nödvändigtvis handlar om att hitta på en helt ny, digital företagsidé. Då skulle vi ju inte ens syssla med digitaliseringen av befintliga företag, befintliga processer! Och det som också är intressant är hur lätt det är att missa att vem som helst kan vara en disruptör - du också. De nya arbetssätten handlar nämligen väldigt mycket om upplysningsidealet: Du kan hitta helt nya sätt att göra saker på inom ditt område, inom din produkt eller tjänst. Att i grunden ändra på ur en sökfunktion ser ut och används istället för att följa branschstandard kan visa sig förbättra kundupplevelsen med flera tiopotenser! 

Mikrodisruption är med andra ord nyckeln till digital framgång. Och roligt. 

*Vilka verktyg behöver du? -* \[Sida - Länk\]

Å ena sidan kan man som sagt få för sig att de kommer fyrtio nya appar i veckan som “alla” säger att man måste börja använda. Å andra sidan finns det ett antal sorters verktyg som är nödvändiga för att du ska kunna införa de nya arbetssätten. Testa er fram och välj vilket du tycker passar bäst inom varje kategori, men se till att ni har dem på plats innan ni börjar testa de nya arbetssätten. Annars kommer ni att stöta på problem som ni då tror beror på att ni gör något fel eller att arbetssätten inte passar er